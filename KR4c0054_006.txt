# -*- mode: mandoku-view -*-
#+TITLE: 皇甫持正集
#+DATE: 2015-09-23 10:18:24
#+PROPERTY: JUAN 6

<md:KR4c0054_SBCK_006-11a>¶
<md:KR4c0054_SBCK_000-1a>¶
<pb:KR4c0054_WYG_000-1a>
欽定四庫全書　　　　　集部二
　皇甫持正集　　¶　　　　别集類一(唐/)
　　提要
　　　　(臣/)等謹案皇甫持正¶集六巻唐皇甫湜撰湜
　　　　睦州人持正其字也元和元年進士解褐為
　　　　陸渾尉仕至工部郎中卞急使氣數忤同省
　　　　求分司裴度特愛之辟為東都判官其集唐
　　　　志作三巻晁公武讀書志作六巻雜文三十
<pb:KR4c0054_WYG_000-1b>
　　　　八篇與今本合唐書本傳載湜為度作光福
　　　　寺碑文酣飲援筆立就度贈車馬繒綵甚厚
　　　　湜曰吾自為顧況集序未嘗許人今碑字三
　　　　千一字¶三縑何遇¶我薄耶髙彥休唐闕史亦
　¶　　　載是碑併記¶其字數甚詳盖實有¶是作非史
　　　　之謬然此本¶僅載況集序而碑文已佚即集
　　　　古金石二録¶已均不載¶此碑殆唐末尚存故
　　　　彥休得見五代兵燹遂已亡失歟足證此本
<pb:KR4c0054_WYG_000-2a>
　　　　為宋人重編非唐時之舊矣其文與李翺同
　　　　出韓愈翺得愈之醇而湜得愈之竒其答李
　　　　生三書盛氣攻辨又甚于愈然如編年紀傳
　　　　論<md:KR4c0054_SBCK_000-1b>¶孟子荀子言性論¶亦未嘗不持論平允鄭
　　　　玉師山¶遺文有與洪君實書曰所假皇¶甫集
　　　　連日細看大抵不愜人意其言語叙次却是
　　　　著力鋪排往往反傷工巧終無自然氣象其
　　　　記文中又多叶韵語殊非大家類云云盖講
<pb:KR4c0054_WYG_000-2b>
　　　　學之家不甚解文章體例持論往往如斯不
　　　　足據也集中無詩洪邁容齋隨筆嘗記其浯
　　　　溪一篇以為風格無可採陸㳺跋湜集則以
　　　　為自是傑作邁語為傳冩之誤今考此詩為
　　　　論文而作李白集之大雅久不作一篇蘇軾
　　　　集之我雖不工書一篇即是此格安可全詆
　　　　㳺之所辨是也㳺集又有一跋謂司空圖論
　　　　詩有皇甫祠部文集外所作亦為遒逸之語
<pb:KR4c0054_WYG_000-3a>
　　　　疑湜亦有詩集又¶謂張文昌集無一篇文李
　　　　習之集無一篇詩皆詩文各為集之故其説
　　　　則不盡然三人¶非漠漠無¶聞之流果别有詩¶
　　　　集文集豈有自唐以來都不著録者乎乾隆
　　　　四十¶六年十月恭校上
　　　　　　　　　　　總纂官(臣/)紀昀(臣/)陸錫熊(臣/)孫士毅
　　　　　　　　　　　總　校　官(臣/)陸　費　墀


<pb:KR4c0054_WYG_001-1a>
欽定四庫全書¶
　¶皇甫持正集巻一
　¶　<md:KR4c0054_SBCK_001-1a>¶　　　　　　　　　　唐　皇甫湜　撰
　　東還賦¶
歸去來兮將息我以勌遊日月岀入如忽然兮何東西¶
南北之悠悠淹踵楚以轢宋㡬途梁而軌周旋巴鄧兮¶
結鞅事崤函兮相輈褫余魄於波瀾委余迹於陵丘來¶
默默兮無定往區區兮曷求朝吾既去夫帝鄉越嵩華
<pb:KR4c0054_WYG_001-1b>
而竝河經淮水兮凌大江抵揚州之寄家亘年嵗以不¶
居謂須㬰息足以逢窩曽不得㬉牀之席扁舟𣺌兮前¶
程途時浩瀚兮月逶迤陟火嶺之峩峩既脱身於水險¶
聊憩弄兮雲波彼夷越之都府於滄瀛之曲阿將窮耳¶
目兮又泝東南眇千里兮烟霞閩禺㑹衝諸海親日飛¶
蟲伏蠆鑠肉消骨溽蒸湫閉浸滛歐鬱城薄冷兮雲生¶
山遇炎兮火出戾止逾月館城之東垣垝肩及庭蕪膝<md:KR4c0054_SBCK_001-2a>¶容屋下羅星户内泠風淖泥淤歛虺毒隂攻池淹於澤
<pb:KR4c0054_WYG_001-2a>
水貴於玉療渴者胝肩趨庭者腫足眠發夕兮反覆坐¶
終日兮拳局念假宿之若狂嗟爾居人兮誰寘於毒駕¶
言出遊期於少蘇烏夷犬戎咽水囂衢狀貌羣分頭角¶
萬殊渠股反舌蟲聲鬼軀面緑眼青&KR0008;&KR0008;逺紆見人驚¶
異直愕不起忽如呵鬬側言真喜腥臊濁澤吹𨞬襲里¶
躬顛僕眡屼然雙止入室何處出門何從冠帶不售言¶
詞不通茸果卒嵗輕葛禦冬朝避天火夕逃海風如何¶
君子棲遲斯邦喟舒息兮無所竮鬱咽兮誰與安讀書
<pb:KR4c0054_WYG_001-2b>
之下帷兮樂儒行之環堵苟吾道之無爽又何陋於斯¶
土顧言行之有常雖蠻夷兮可處燕市屠狗趙人博徒¶
絶聖棄智忘貧化麄望見相識聞聲來趨時與追隨聊<md:KR4c0054_SBCK_001-2b>¶寛須㬰雲盎盎兮雨紛紛夜明月而不見人情眷戀於¶
江介夢綢繆於渭濱公孫逰兮蓮勺尼父聘兮蔡陳壹¶¶¶
斯民盍歸來兮無自苦恨¶
　　傷獨孤賦¶(并序/)
傷獨孤者傷君子也葢傷君子有道而無命也河南獨
<pb:KR4c0054_WYG_001-3a>
孤申歩勝冠舉進士博學宏辭登科典校祕書不幸短¶
命無後其人也君子也天厚之才而嗇之年又亡其家
傷¶哉余獲知於君也久而叨磨漸之益焉不幸淪喪所
知¶追想其人作賦傷之也¶
惜逝者之日逺兮心隠憫而内傷顧來者之不可與期¶
兮云誰嗣子之芬芳思夫君之好修兮企千載之相望<md:KR4c0054_SBCK_001-3a>¶紆文章於六經兮儒林為之有光何事業之始酣而志¶
力之方剛宜盛德之日新俾滋大而熾昌飛霜肅其早
<pb:KR4c0054_WYG_001-3b>
零兮意慘慘而不長俄銷鑠以委絶兮還四氣之無常¶
謂明神正直兮始吾以信然天賞善而聽卑兮吾乃今¶
知其過之必夷夷而長久兮蹇煩寃而厯兹斯美人兮¶
下泉雖為芳蘭兮誰與佩之追往日之謌懽兮曽宿㫺¶
而不離我不見其㡬何兮殄七日而及斯涕浪浪以相¶
接兮痛湛湛而不移謂陽光而烜燎兮遽蔑爾其焉之¶
忽左右之歔欷兮若感慟兮虚儀懐玉音之清泠兮似¶
屬耳而依依嗟眷想之若存兮竟天地而長辭願一撫
<pb:KR4c0054_WYG_001-4a>
而無孤更出涕而淋漓聞古人所孜孜兮貴身没而¶名
存顔冉不登下夀兮無百里而愈尊齊梁楚趙之君<md:KR4c0054_SBCK_001-3b>¶非
不富且貴兮人不得而稱之嗚呼自古而固然¶何嘆乎
今人¶
　　醉賦¶(并序/)
昔劉伶作酒徳頌以折搢紳處士予嘗為沈湎所惱因¶
作醉賦寄任山尹君君嗜此物亦以警之云爾¶
沈湎於酒有晉之七賢心遊於夢境墮於煙六府漫漫
<pb:KR4c0054_WYG_001-4b>
四支綿綿逶隨真淳陶和渾鮮遺天地之濶大失膏火¶
之燒煎寂寂邈邈歸根復朴居若死灰行猶飄殻車屢¶
墜兮無傷衣鎮濡兮不覺機發而動魂交而瞑合文字¶
之醇味反騷人之獨醒曽不知其耳目尚何懼於雷霆¶
寓四體之合真歸一元而大寧麴糵既散竹桂滋已百¶
慮森傷七情分始風飄火爇矜夸跱跂嗟海鳥之聚還<md:KR4c0054_SBCK_001-4a>¶顧息肩兮未㡬蘇門子聞而笑之曰子之於道其猶醯
雞¶歟彼至仁者之於天地根性命於虛無拂披聚散脫
<pb:KR4c0054_WYG_001-5a>
遺寰區形猶大象心㝠太初故大道不失而至道可居¶
也今乃假荒惑之物沈耳目之機其解須㬰憂恙繁滋¶
中心不可捐外患生於時為疹為毒為狂為醨負責人¶
道隂陽戾違束乎巫醫敺乎有司辱身滅名痿肺淫支¶
狼狽顛蹶為人大嗤不得盡年玉色先衰曽不知無¶醉
時使人困苦兮如兹¶
　　明分¶
天下之是非繫於人不懸於迹一於分不定於所為孰
<pb:KR4c0054_WYG_001-5b>
謂人君子小人是也孰謂分君子小人之别是也彼誠¶
君子矣為之無不是彼誠小人矣動而之非故君子指<md:KR4c0054_SBCK_001-4b>¶人之過為嫉惡譽人之善為樂賢言己之光羙擬於堯¶
禹參於天地為昌言順則為周公變則為伊尹其心定¶
矣其歸一矣雖萬殊百化一於君子而已所謂左之左¶
之君子宜之右之右之君子有之小人者不然其過人¶
為毁訾其譽人為比周言己之光羙為矜夸變則為賊
順¶則為偽其心定矣其歸一矣雖萬殊百化一於小人
<pb:KR4c0054_WYG_001-6a>
而¶已所謂天下之惡皆歸焉余故曰天下是非繫於人
不¶懸於迹一於分不定於所為横天地絶古今人之所
由¶者二而已¶
　　公是¶
湜次揚州其地面大江而負山往時城郭牽於形勢以¶
是一州南其東向府縣室閭涂井凡居處舉即其向狃<md:KR4c0054_SBCK_001-5a>¶於常不知向非也州有浮屠某初為表景以端之地以¶
縣之於一祠猶約南北甚正而居之中人為偏焉予嘗
<pb:KR4c0054_WYG_001-6b>
途往車者凝視自淮而南咸以不正白之於衆不知甚¶
正也祠之斷事者將墮其志反其面焉余知其始為¶止
之曰反白以為黒倒上以為下謂此疑也夫不惟倒¶之
而又毁之罔之甚矣周之道衰嘉瑞不至凡有於山¶澤
者皆鴟梟麋鹿也彼麟獨生之故不祥必遭仲尼然¶後
知其麟也昔周之季也王者不作凡在天下者皆曲¶私
幽嶮也彼少正卯生之故反為聞人必遭仲尼然後¶知
少正卯罪也向微仲尼則麟怪而少正卯聞人乎今¶無
<pb:KR4c0054_WYG_001-7a>
異詞矣今是州與祠其顛倒有似焉則知直者寡而¶枉
者多奪寡宜矣以枉者定之直者枉之亦宜矣必有<md:KR4c0054_SBCK_001-5b>¶遇
而後公是焉噫無其遇者亦衆矣余不知也不果¶
　　諭業¶
逍遥逰曰適百里者宿舂糧適千里者必聚糧此言務¶
逺則積彌厚成安君曰千里饋糧士有飢色樵蘇後爨¶
師不宿飽此言持不實則危一則寓論一則武經相發¶
明其義符也故彊於内者外必勝殖不固者發不堅功
<pb:KR4c0054_WYG_001-7b>
不什倍不可以果志力不兼兩不可以角敵號猿貫蝨¶
徹札飲羽必非一嵗之決拾仰馬出魚理心順氣必非¶
容易之搏拊淺闢庸種無嘉苗纇絇疎織無良帛夫欲¶
利其獲不若優其為獲之方若欲顯其能不若營其為¶
顯之道求諸人不若求諸己馳其華不若馳其實彼則¶
趦趄於卿士之門我則婆娑於聖賢之域彼則巾車於<md:KR4c0054_SBCK_001-6a>¶名利之肆我則冠履於文史之囿道寢而後進業成而¶
後索與其勞於彼曷若勤於此與其背於路曷若齎於
<pb:KR4c0054_WYG_001-8a>
家求售者聲門而衒賈致賤者深匱而俟價求聘者自¶
容於靚妝取賄者嫌扁於密影鮪可薦也不慮綸罟之¶
不逢橘可貢也不慮包匭之不入務出人之名安得不¶
厲出人之器戰横行之陣安得不振横行之略書不千¶
軸不可以語化文不百代不可以語變體無常軌言無¶
常宗物無常用景無常取在殫其理覈其微賦物而窮¶
其致謌詠者極情性之本載述者遵良直之旨觸類而¶
長不失其要此大畧也夫此文流其來尚矣自六經¶子
<pb:KR4c0054_WYG_001-8b>
史至於近代之作無不備詳當朝之作則燕公悉已¶評
之自燕公以降試為子論之燕公之文如楩木柟枝<md:KR4c0054_SBCK_001-6b>¶締
構大厦上棟下宇孕育氣象可以變隂陽閱寒暑坐¶天
子而朝羣后許公之文如應鐘鼙鼓笙簧錞磬崇牙¶樹
羽考以宫縣可以奉神明享宗廟李北海之文如赤¶羽
白甲延亘平野如雲如風有貙有虎闐然鼓之吁可¶畏
也賈常侍之文如高冠華簮曳裾鳴玉立於廊廟非¶法
不言可以望為羽儀資以道義李員外之文則如金¶轝
<pb:KR4c0054_WYG_001-9a>
玉輦雕龍綵鳳外雖丹青可掬内亦體骨不凡獨孤¶尚
書之文如危峯絶壁穿倚霄漢長松怪石傾倒谿壑¶然
而略無和暢雅徳者避之楊崕州之文如長橋新構¶鐵
騎夜渡雄震威厲動心駭目然而鼔作多容君子所¶慎
權文公之文如朱門大第而氣勢横敞廊廡廩廐戸¶牖
悉同然而不能有新規勝槩令人竦觀韓吏部之文<md:KR4c0054_SBCK_001-7a>¶如
長江千里一道衝飈激浪瀚流不滯然而施於¶灌激或
爽於用李襄陽之文如燕市夜鴻華亭曉鶴嘹¶唳亦足
<pb:KR4c0054_WYG_001-9b>
驚聽然而才力偕鮮悠然高逺故友沈諫議之¶文則隼
擊鷹揚滅沒空碧崇蘭繁榮曜英揚㽔雖迅舉¶秀擢而
能沛艾絶景其它握珠璣奮組繡者不可一二¶而紀矣
若數公者或傳符於帝宰或受命於神工或鳳¶翥詞林
或虎踞文苑或抗轡荀孟攘袂班揚皆一時之¶豪彥筆
硯之麟鳳今皆游泳其波瀾偃息其林藪銓其¶一揖之
舊也而驟以諭業之言動子之志誠未當也遂¶絶意随
計解裝退脩循力行待取之儒規達先難後獲¶之通理
<pb:KR4c0054_WYG_001-10a>
將為勇退真勇進也斯可尚矣子既信余之不¶欺余亦
貴子之不忽因源流遵業而列諭焉<md:KR4c0054_SBCK_001-7b>¶　　出世¶
當生為大丈夫斷羈羅出泥塗四散號呶俶擾無隅埋¶
之深淵飄然上浮騎龍披青雲汎覽逰八區經泰山絶¶
大海一長吁西摩月鏡東弄日珠上括天之門直指帝¶
所居羣仙來迎塞天衢鳳皇鸞鳥粲金輿音聲嘈嘈溢¶
太虚旨飲食兮照庖厨食之不飫飲不盡使人不陋復
<pb:KR4c0054_WYG_001-10b>
不愚旦旦侍玉皇夜夜御天姝當御者㡬人千百為番¶
宛宛舒舒忽不自知支消體化膏露明湛湛無色茵席¶
濡俄而散漫斐然虚無翕然復摶摶久而蘇精神如太¶
陽霍然照清都四支為琅玕五藏為璠璵顔如芙蓉頂¶
為醍醐與天地相終始浩漫為驩娯下顧人間溷糞蠅
蛆¶
　　春心<md:KR4c0054_SBCK_001-8a>¶恨不樂兮何鄉江之上兮山之陽日遲遲兮正春草茸
<pb:KR4c0054_WYG_001-11a>
茸兮既長見羙人兮未可以求蹇愁余兮此時出郊坰¶
兮遥望縁千里兮滿芳菲山縈鬱以四周溪潺湲兮數¶
支花思林兮苔媚石水光揺席兮煙染衣鳥嚶嚶兮聲¶
急曷孤逰兮不歸顧馳逐而紛煩非余心之所希欲淹¶
留以愉衍非余心之所期直目兮思&KR1898;傷心兮感滋折¶
桃李兮有贈意不遂兮天之涯愛韶妍之悅懌懼日夕¶
之差池春兮曷來之遟而去速使余汲汲以傷悲¶
　　夀顔子辯
<pb:KR4c0054_WYG_001-11b>
土與水火風雜為千品萬殊大凢太虛之中形而有者
皆¶主於土揮而動者皆主於風液而通者皆主於水躍
而¶養者皆主於火天地之與稊米醯雞之與應龍雖殊
大<md:KR4c0054_SBCK_001-8b>¶小必質四者具四者之性然後為一物抑四者能為
質不能為知者也動焉四不動焉¶四四者能質不能知
有虛而靈者合焉以為物知凡四者之合而有也而合
于是為知若角若麟若飛若走舉為其屬不合¶于是為
無知若草若木若金若石舉為其屬最靈者¶人人之中
<pb:KR4c0054_WYG_001-12a>
為心心之知為神人之生也質乎土風水¶火而心主焉
其于死也氣旋于虛而反於土風水火之¶性各旋其所
質固化而無矣若心之知則未知其處焉而人見其質
之化也謂知亦從而亡豈不愚甚矣哉彼繇¶心所以知
者虚而靈其不可為無也如其質也游¶㝠而化遷者也
夫心猶水也水清則撓而濁者不存存¶則不清心猶鏡
也鏡明則塵埃不止止則不明聖與愚¶受於初一也聖
人瑩其心而窒其誘是以能照天下之¶理故其心清而
<pb:KR4c0054_WYG_001-12b>
定愚者負其心而薄於外是以閉天下¶之理故其心塵
而結清而定者離其質也玲瓏兮太虚<md:KR4c0054_SBCK_001-9a>¶之中動而合則
為文王仲尼順而安則必始終天地塵¶而結者離其質
也狂攘兮太虚之中轉而合于有則為¶禽為獸其於人
也為愚為凡於草木者無所不為矣雖¶欲少安得乎推
是言則彭祖為夭顔子為夀盜跖為殺比¶干為終¶
　　悲汝南子桑¶
汝南周子桑治詩通春秋非仁義不動年二十三貞元
<pb:KR4c0054_WYG_001-13a>
十九年如京師將舉五經秋及陜見無詔東還冬及宋¶
閏月丁亥而死夫天寒大雪火不星前纊不銖身寒之¶
聲與將死之聲犁然其具書存乎側其所行存其側友¶
人安定皇甫湜適至見之而哀之為文悲之
渾沌無端¶誰開闢之善惡未形誰分白之善其福之惡
其禍之謂<md:KR4c0054_SBCK_001-9b>¶善之福夷死何餓謂惡之禍跖死何肥何闔
閭之死金¶玉其墓何黔婁之死手足不覆孰主張其事
而顛倒其¶數天且高地且遼鬼神之形幽敢問何誣哉
<pb:KR4c0054_WYG_001-13b>
招曰來吾¶語汝天有正理地有坦塗精者常不足麄者
常有餘有¶餘常豐不足常枯子乃惑之一何愚人事著
矣指物以¶復子何聖者千年而愚者如麻鳳皇不下而
鴟鴞滿家¶何草木不芝盡野而莎何蟲不龍盡水而蝦
非精者理¶少而麄者理多蘭萎何先葹老何難玉何為
而脆石何¶故而頑衣冠何蹙襏襫何蕃何麟而怪何鶴
而軒彼父¶邪母邪天兮人兮已焉哉謂之何哉¶
　皇甫持正集巻一
¶
<md:KR4c0054_SBCK_002-1a>¶
<pb:KR4c0054_WYG_002-1a>
欽定四庫全書
　皇甫持正集巻二¶
　　　　¶　　　　　　　　唐　皇甫湜　撰
　　夷惠清和論<md:KR4c0054_SBCK_002-1b>¶伯夷不降其志不辱其身非其君不事非其人不使乃¶
至餓死而不顧是以孟子謂之清柳下惠辱其身降其¶
志不羞汚君不辭小官乃至三黜而不去是以孟子謂¶
之和若較之聖人之道可以進則進可以止則止是天
<pb:KR4c0054_WYG_002-1b>
下之是非天下之非出攣拘之域不凝滯于物通塞若¶
水變化若龍動之謂聖静之謂道非可以一善目非可¶
以一行稱安肯立惡人之朝出而不羞恥武王之粟餓¶
而至死故曰彼之所行皆一方之士也若即而平處在¶
于清和互有短長請列而辯之彼伯夷者掲標表于不¶
滅蹈臣子之所難行信道之篤執之如山嫉惡之心惡
之¶如鬼清風所激有心必動此其所長也至于傳之汎
愛¶易之随時聖人之權濟物之義豈止未暇亦將有妨<md:KR4c0054_SBCK_002-2a>¶
<pb:KR4c0054_WYG_002-2a>
若柳下惠辱己以求利物潔身以事無道唯斯人是哀¶
唯吾道是存薰蕕雖同河濟不雜此其所長也至於無¶
道則隠亂邦不居而飲盜泉水食不仁粟垂傲物之迹
近寛¶身之仁又君子所不由矣則清和之用于與奪功
雖均¶然清之流矯于前而激于後使萬年亂臣賊子懼
貪夫¶惡人耻且衆人之難為者也和之迹疑于往而敝
于¶今使夫偷苟之輩有容貪利之徒得語且衆人之所
易¶為者也顔回曰舜何人也孟軻曰謂其身不能是賊
<pb:KR4c0054_WYG_002-2b>
其¶身夫然則士之率性飭躬立志希古當以聖人為凖
的¶中庸為慕尚力苟不足寧中止焉則清與和皆非通
道¶不可凖則若循迹而辯以矯俗為心不得已願附清
者¶
　　編年紀傳論<md:KR4c0054_SBCK_002-2b>¶論曰古史編年至漢史司馬遷始更其制而為紀傳相
承至¶今無以移之歴代論者以遷為率私意蕩古法紀
傳煩¶漫不如編年湜以為合聖人之經者以心不以迹
<pb:KR4c0054_WYG_002-3a>
得良¶史之體者在適不在同編年紀傳繫于時之所宜
才之所¶長者耳何常之有夫是非與聖人同辨善惡得
天下之¶中不虚羙不隠惡則為紀為傳為編年是皆良
史矣若¶論不足以析皇極辭不足以杜無窮雖為紀傳
編年斯¶皆辠人且編年之作豈非以事繫日以日繫月
以月繫¶時以時繫年者哉司馬氏作紀以項羽承秦以
吕后接¶之亦以歴年不可中廢年不可闕故書也觀其
作傳之¶意將以包該事迹參貫話言纖悉百代之務成
<pb:KR4c0054_WYG_002-3b>
就一家¶之說必新制度而馳才力焉又編年記事束于
次第<md:KR4c0054_SBCK_002-3a>¶牽于混并必舉其大綱而簡于序事是以多闕載
多逸文¶乃别為著録以備書之語言而盡事之本末故
春秋之¶作則有尚書左傳之外又為國語可復省左史
于右合¶外傳于内哉故合之則繁離之則異削之則闕
子長病¶其然也(此後與文苑/段落不同)于是革舊典開新程為紀
為傳為表為志首尾¶具叙述表裏相發明庶為得中將
以垂不朽自漢至今¶代已更八年㡬歴千其間賢人摩
<pb:KR4c0054_WYG_002-4a>
肩史臣繼踵㩁今古¶之得失論述作之利病各耀聞見
競誇才能改其規模¶殊其體統傳以相授奉而遵行而
編年之史遂廢葢有¶以也唯荀氏為漢紀裴氏為宋略
強欲復古皆為編年¶然其善語嘉言細事詳說所遺多
矣如覽正史方能備¶明則其密漏得失章章于是矣今
之作者苟能遵紀傳<md:KR4c0054_SBCK_002-3b>¶之體制同春秋之是非文敵遷固
直如南董亦無上矣¶儻捨源而事流棄意而徵跡雖服
仲尼之服手絶麟之¶筆等古人之章句署王正之月日
<pb:KR4c0054_WYG_002-4b>
謂之好古則可矣顧¶其書何如哉¶
　　東晉元魏正閏論¶
論曰王者受命于天作主于人必大一統明所授所以
正天¶下之位一天下之心舜傳之堯禹傳之舜以德禪
者也¶桀放于湯受殺於武以時合者也秦滅二周兼六
國以¶力成者也漢革秦社稷以義取者也故自堯以降
或以¶徳或以時或以力或以義承授如貫終始可明雖
殊厥¶跡皆得其正以及魏取於漢晉得於魏史策記載
<pb:KR4c0054_WYG_002-5a>
彰明¶可知百王既通行萬代無異辭矣惠帝無道羣胡
亂華<md:KR4c0054_SBCK_002-4a>¶晉之南遷實曰元帝與夫祖乙之圮耿盤庚之徙
亳厲¶王之居&KR0510;平王之避戎其事同其義一矣而拓䟦
氏種¶實匈奴來自幽代襲有先王之桑梓自為中國之
位號¶謂之滅耶晉實未改謂之禪耶已無所傳而往之
著書¶者有帝元今之為録者皆閏晉可謂失之逺矣或
曰元¶之所據中國也對曰所以為中國者以禮義也所
謂¶夷狄者無禮義也豈繫于地哉杞用夷禮杞即夷矣
<pb:KR4c0054_WYG_002-5b>
子¶居九夷夷不陋矣沐紂之化商士為頑人矣因戎之
遷¶伊川為陸渾矣非繫於地也晉之南渡人物攸歸禮
樂¶咸在流風善政史實存焉魏氏恣其暴強虐此中夏
斬¶伐之地雞犬無餘驅士女為肉籬委之戕殺指衣冠
為¶芻狗逞其屠刈種落繁熾歴年滋多此而帝之則天
下<md:KR4c0054_SBCK_002-4b>¶之士有蹈海而死天下之人有登山而餓忍食其粟
而¶立于朝哉至于孝文始用夏變夷而易姓更法將無
及¶矣且授受無所謂之何哉又曰周繼元隋繼周國家
<pb:KR4c0054_WYG_002-6a>
之¶興實繼隋氏子謂是何對曰晉為宋宋為齊齊為梁
江¶陵之滅則為周矣陳氏自樹而奪無容於言况隋兼
江¶南一天下而授之于我故推而上我受之隋隋得之
周¶周取之梁推梁而上以至於堯舜得天統矣則陳姦
于¶南元閏于北其不昭昭乎其不昭昭乎¶
　　孟子荀子言性論¶
論曰孟子曰人之性善荀卿曰其善者偽也是於聖人
皆一¶偏之論也推而言之性之品有三下愚中人上智
<pb:KR4c0054_WYG_002-6b>
是也¶聖人言性之品亦有三可上可下不移是也黄帝
生而<md:KR4c0054_SBCK_002-5a>¶神靈幼而狥齊文王在母不憂在師不煩后稷不
坼不¶副克岐克嶷之謂上智矣齊桓公以管仲輔之則
理以¶易牙輔之則亂子夏出見紛華而悦入聞仁義而
樂之¶謂中人矣越椒之生熊虎之狀叔魚之生谿壑之
心謂¶下愚矣是故有生而惡者得稱性善乎哉有生而
善者¶得稱性惡乎哉故曰孟子荀卿之言其于聖人皆
一偏¶之說也窮理盡性惟聖人能之宜乎微言絶而異
<pb:KR4c0054_WYG_002-7a>
端作¶大義乖而偏說行孟子大儒也荀卿亦大儒也是¶
豈特開異門故持曲辯哉蓋思有所未至明有所不周¶
耳即二子之説原其始而要其終其于輔教化尊仁義¶
亦殊趨而一致異派而同源也何以明之孟子以為惻
隠¶之心人皆有之是非之心人皆有之性之生善由水
之<md:KR4c0054_SBCK_002-5b>¶趨下物誘于外情動于中然後之惡焉是勸人汰心
源¶返天理者也荀卿曰人之生不知尊親長習于教然
後¶知焉人之幼不知禮讓長習于教然後知焉是勸人
<pb:KR4c0054_WYG_002-7b>
黜¶嗜慾求善良者也一則舉本而推末一則自葉而流
根故¶曰二子之說殊趨而一致異派而同源也雖然孟
子之¶心以人性皆如堯舜未至者斯勉矣荀卿之言以
人之¶性皆如桀跖則不及者斯怠矣書曰唯人最靈記
曰人¶生而静感于物而動則軻之言合經為多益故為
尤乎¶
　　送丘儒序¶
吾居河隂丘生敲門請曰儒貴求知予謹自露願以是
<pb:KR4c0054_WYG_002-8a>
非賜決語其學如猗頓之富聽其文如清廟之樂觀其¶
刻意厲行如奉商鞅之法而懼秦刑吾驚而與之游踰<md:KR4c0054_SBCK_002-6a>¶年鬬其藝于洛下吾逺來逰洛下諭之曰子知市乎¶懐
貝玉以如名都之肆未有置而不售者也挈而之三家¶
之墅未有不盜而困矣子將安賈哉京師賢才市也一¶
人不知子也他門容子謹¶持其有以往未有不成者也
今子之類固少勢能移事¶者稀為一不知為一相移白
變而為黒倒上而為下吾¶末如之何也矣生不信而試
<pb:KR4c0054_WYG_002-8b>
果困而見吾酌酒而賀之¶曰謹持貝玉以往之都市可
矣曰諾乃敘其行¶
　　送簡師序¶
鳳羽而麟毛鳥與獸也經傳以比于聖人豈非以其¶心
不以其形者耶師雖佛名而儒其行雖夷狄其衣¶服而
仁義其心雖未齒于士與麟鳯類矣不猶愈于冠朝冠服<md:KR4c0054_SBCK_002-6b>¶朝
服惑溺于淫怪之說以斁彞倫者耶嗚呼師吾獨賢¶也
刑部侍郎昌黎韓愈既貶于潮浮屠之徒讙快以抃¶師
<pb:KR4c0054_WYG_002-9a>
獨憤起訪余求敘行以資適潮不顧蛇山鰐水萬里¶之
險毒若將朝得進拜而夕死可者嗚呼悲夫吾絆不¶得
侣師以馳¶
　　送孫生序¶
浮屠之法入中國六百年天下胥而化其所崇奉乃公¶
卿大夫野益荒人益飢敎益頽天下將蕪而始渾然自¶
上下安之若性命固然也孫生天與之覺獨曉然于厚¶
夜聰然于大醉發憤著書攻而指斥之其詞骫骳痛入
<pb:KR4c0054_WYG_002-9b>
肝血乃忘力之不足以死為斷庶㡬萬一悟主救人者¶
嗚呼不得古人而與之必也生乎除古肉刑一女言也<md:KR4c0054_SBCK_002-7a>¶能移高山一翁願也彼髠褐雖翳地其無足憂乎西江¶
之涯值生盡出其說以挈而見余余既悲而異之乃約¶
其言¶
　　送王膠序¶
始湜于江陵望見王膠而異之知其為膠又悅其膠¶名
之不凡然未之諭不忍而問諸膠乃稱曰膠之為言¶猶
<pb:KR4c0054_WYG_002-10a>
牢固也膠痛今之人其始之心以利回其始之交以¶利
遷將固吾初心與吾交勿以利遷將固吾心與吾交¶猶
懼醉睡病昏之時忽然而忘之故以膠自名欲吾造¶次
顛沛起居意問記吾心守與交也膠以進士舉進¶士尤
輕其流懼混然與之化懼書紳銘坐之怠疎故以¶膠自
名其始望見膠而異之又悦其名而與之交又悦其<md:KR4c0054_SBCK_002-7b>¶言
誠其意耳又悦其與吾業同遂大悦之徵其文章乃出¶
累百篇其歌詩高處用古人其錄述詞壯而有竒然後
<pb:KR4c0054_WYG_002-10b>
吾與膠見其才之全其為人之誠也今侍郎韓公余之¶
舊知將薦膠而未具于西行序以先之¶
　　唐故著作佐郎顧況集序¶
呉中山泉氣狀英淑怪麗太湖異石洞庭朱實華亭清¶
唳與虎丘天竺諸佛寺鉤綿秀絶君出其中間翕輕清
以¶為性結泠汰以為質喣鮮榮以為詞偏于逸歌長句¶
駿發踔厲往往若穿天心出月脇意外驚人語非尋常¶
所能及最為快也李白杜甫已死非君將誰與哉君¶字
<pb:KR4c0054_WYG_002-11a>
逋翁諱況以文入仕其為人類其詞章嘗從韓晉公¶于
江南為判官驟成其磊落大績入佐著作不能慕順<md:KR4c0054_SBCK_002-8a>¶為
衆所排為江南郡丞累嵗脱縻無復北意起屋于茆¶山
意飄然將續古三仙以夀九十卒湜以童子見君揚州¶
孝感寺君披黄衫白絹鞳頭眸子瞭然炯炯清立望之¶
真白圭振鷺也既接歡然以我為揚雄孟軻顧恨不及¶
見三十年于兹矣知音之厚曷嘗忘諸去年從丞相涼¶
公襄陽有曰顧非熊生者在門訊之即君之子也出君
<pb:KR4c0054_WYG_002-11b>
之詩集二十巻泣請余發之涼公適移涖宣武軍余裝¶
歸洛陽諾而未副今又稔矣生來速文乃題其集之首¶
為序<md:KR4c0054_SBCK_002-8b>¶　
　
　
　
　皇甫持正集巻二
¶
<md:KR4c0054_SBCK_003-1a>¶
<pb:KR4c0054_WYG_003-1a>
欽定四庫全書
　皇甫持正集巻三¶
　　　¶　　　　　　　　　唐　皇甫湜　撰
　　制策一道¶
皇帝若曰蓋聞昔之令王體上聖之資御大寧之時猶¶
懼理之未至也求賢以致用猶懼動之不中也咨諫以¶
聞過矧惟寡昧膺受多福思負荷之重驚風波之虞求¶
賢咨諫豈敢怠忽至若窮神知化以盛其徳經武緯文
<pb:KR4c0054_WYG_003-1b>
以大其業考古㑹極通教化之源明目達聰周視聼之¶
表斯夙夜之所志也子大夫何以匡建而致之乎自中¶
代以還求理者繼作皆意甚砥礪而效難彰明莫不欲¶
還朴厚而澆風常扇莫不欲遵儉約而侈物常貴莫不¶
欲逺小人而巧䛕常進莫不欲近莊士而忠直常疎莫<md:KR4c0054_SBCK_003-1b>¶不欲勉人于義而㢘隅常不修莫不欲禁人為非而抵¶
冒常不息其所謬盭豈無根源爰自近嵗仍敷大澤霜¶
露所墜霑濡必同滌瑕穢以導人心省徭役以豐物力
<pb:KR4c0054_WYG_003-2a>
蠲田租以厚農室葺國學以振儒風督廢職以振綱維
備¶¶衆官以序賢俊庶繼先志臻于治平而改行者未聞¶
輸勞者未艾農者無以免艱食學者無以通微言立事¶
之績未紀於庶工乏才之歎未輟于終食蠧於法者無¶
不去而法未修明切于政者無不行而政未光大豈丕¶
變其俗道廣而難濟乎豈不得其門事繁而愈失乎佇¶
聞嘉言無或隠諱周之徳受田有經制漢之法力田有
恒數¶今疆畛相接半為豪家流庸無依率是編戸本于
<pb:KR4c0054_WYG_003-2b>
交易¶焉得奪富以補貧將欲因循豈曰損多而益少酌
於中道其<md:KR4c0054_SBCK_003-2a>¶術如何取人唯其行不必文采命官唯其才
不必資考¶然則行非造次而備察才非錯綜而徧知不
必文采為¶輕重而士可進退不必資考為程準而吏有
條貫適變¶矯枉渇於良規何方可以序六氣來百祥何
施可以夀¶羣生仁衆姓徵於前訓而有據議於當代而
易從勿猥¶勿并以稱朕意¶
臣對曰臣伏見陛下徵天下之士親策於庭求賢思理
<pb:KR4c0054_WYG_003-3a>
亦云至矣然臣未知將為虚策乎將以求實效乎以¶為
虚策則後之搢紳者觀書於太史氏曰天子之憂人¶如
此急賢如此徵賢良方正極言直諫之士親理而問之
斯亦足¶以為名矣若以得人為務社稷之計為心則不
宜待之¶如是也夫王者其道如天其威如神以聘問先
之以禮<md:KR4c0054_SBCK_003-2b>¶貌接之造膝而言虛心以受猶恐懼隕越而不
得盡其¶懐況乎坐之堦庭試以文字拳曲俯僂承問而
上對乎¶且天下之事難一二以疏舉臣所當言又有非
<pb:KR4c0054_WYG_003-3b>
臣下所¶宜聞知清問所不說又鬱而不得發彊附之於
篇考視¶者必以為餘煩又擯而不得通矣陛下何惜一
賜臣容足¶之地於冕旒之前使得熟數之乎可採則行
之無用則罷¶之何損於明也然臣不敢有望於是謹旁
縁聖問粗竭¶愚瞽倘陛下憐察其志而寛其誅賜之異
日之問而卒¶其說則覆照之下形氣之生孰不幸甚制
策曰蓋聞昔¶之令王體上聖之資御大寧之時猶懼理
之未至也求¶賢以致用猶懼動之不中也咨諫以聞過
<pb:KR4c0054_WYG_003-4a>
矧唯寡昧膺¶受多福思負荷之重驚風波之虞求賢咨
諫豈敢怠忽<md:KR4c0054_SBCK_003-3a>¶至若窮神知化以盛其徳經武緯文以大
其業考古㑹¶極通教化之源明目達聰周視聽之表斯
夙夜之所志¶也子大夫將何以匡建而致之乎此陛下
之憂勤切至也¶臣聞堯舜有天下為己憂而未以位為
樂也臣又聞百¶事之成也必在敬之其失也必在慢之
今陛下念前王¶之戒而不敢怠忽思為國之經而不忘
夙夜求賢咨諫¶延及微賤臣有以見堯舜之心矣夫法
<pb:KR4c0054_WYG_003-4b>
天地之道以施¶政順隂陽之和以育物事無不序動無
不時此窮神知¶化之盛徳也武以止殺禁暴則兵宜戢
文以經邦濟¶時則化必行此經武緯文之大業也崇禮
而明義好士¶而尊儒斥魏晉已降衰末之法稽周漢以
前盛明之禮¶斯考古㑹極之方也任賢而勿貳招諫而
必行屏近習<md:KR4c0054_SBCK_003-3b>¶之纖佞進周行之骨鯁斯明目達聰之道
也抑臣又聞先王¶所以不視而明不聽而聰披頸負之
萌斷非僻之緒其道¶易知也蓋左右僕御唯正之供必
<pb:KR4c0054_WYG_003-5a>
有足信者必有知禮¶者出使足以盡情偽居常足以助
聽覽左右之臣既如¶是矣而又日與公卿大夫講論政
事史書其舉官箴其闕¶以至於百工庶人莫不諫而謗
焉濟濟多士為之股肱¶赳赳武夫為之爪牙此所以永
有天下也今宰相之進見¶亦有數侍從之臣皆失其職
百執事奉朝請以進而律¶且有議及乘輿之誅未知為
陛下出納喉舌者為誰乎¶為陛下爪牙者為誰乎日夕
侍起居從㳺豫與之論臣下之¶是非賞罰之臧否者復
<pb:KR4c0054_WYG_003-5b>
何人也股肱不得而接何疾如¶之爪牙不足以衞其危
甚矣夫閹寺虧殘之微偏險之<md:KR4c0054_SBCK_003-4a>¶徒皂隷之職豈可使之
掌王命握兵權内膺腹心之寄¶外當耳目之任乎此貞
夫義士所以寒心消志泣憤而¶不能已也誠能復周之
舊典去漢之末禍還諫官史官¶侍臣之職使之左右前
後日延宰相與論義理有位於¶朝者咸引而進之温其
色以安其意久其對以盡其詞¶可採者必行有犯者無
罪王之爪士宜擇公卿大臣總¶統而分理之則政不足
<pb:KR4c0054_WYG_003-6a>
平刑不足措人不足和財不足¶豐蠻夷戎狄不足臣休
徵嘉瑞不足致矣又何慮乎視¶聽之表有所不周乎制
策曰自中代已還求理者繼作¶皆意甚砥礪而效難彰
明莫不欲還朴厚而澆風常扇¶莫不欲遵儉約而侈物
常貴莫不欲逺小人而巧䛕常¶進莫不欲近莊士而忠
直常疎莫不欲勉人於義而㢘<md:KR4c0054_SBCK_003-4b>¶隅常不脩莫不欲禁人
為非而抵冒常不息其所謬盭¶豈無根源者臣聞一日
克己復禮天下歸仁焉王者之¶謂也故人不從上之令
<pb:KR4c0054_WYG_003-6b>
而從其所行夫上古之君躬率¶以正軌度其信恕己及
物自誠而明此所以其化如¶神天下如截也中代以還
則異乎此至誠不著而欲任¶法以防人忠恕不行而欲
縱身以檢物雖砥勵其意而事¶實不符此所以有其意
而無其效也夫欲人之朴厚¶而不先之以少私寡欲無
為至誠所以澆風常扇也欲¶人之儉約而不率之以卑
宫菲食沉珠貴榖所以侈物¶常貴也欲逺小人而好悦
耳之言所以巧䛕常進也欲¶近莊士而惡拂口之慮所
<pb:KR4c0054_WYG_003-7a>
以忠直常疎也欲勉人於義¶而貪濁在位所以㢘隅常
不修也欲禁人為非而法制不<md:KR4c0054_SBCK_003-5a>¶一所以抵冒常不息也
則謬盭之本其在兹乎陛下誠¶能一皆反之其效可立
彰明矣制䇿曰爰自近嵗仍敷¶大澤霜露所墜霑濡必
同滌瑕穢以導人心省徭役以¶豐物力蠲田租以厚農
室葺國學以振儒風督廢職以¶補綱維備衆官以序賢
俊庶繼先志臻乎治平而改行¶者未聞輸勞者未艾農
者無以免艱食學者無以通微¶言立事之績未紀於庶
<pb:KR4c0054_WYG_003-7b>
工乏才之歎未輟於終食蠧於¶法者無不去而法未脩
明切於政者無不行而政未光¶大豈丕變其俗道廣而
難濟乎豈不得其門事繁而愈¶失乎佇聞嘉言無或隠
諱者臣以陛下滌瑕穢而改行¶者未聞正言不自其本
故也夫欲人之改行率徳在明賞¶罰不在滌瑕穢也故
賞當善罰當惡天下曉然逃惡而<md:KR4c0054_SBCK_003-5b>¶趨善矣賞當功罰當
罪天下聳然逺罪而趨功則人自¶為理而上無為矣此
堯舜之所以涖天下也夫賞罰者報¶也賞之失稱罰之
<pb:KR4c0054_WYG_003-8a>
不當咎孰甚焉伏見兵興以來開權¶宜之道行苟且之
政臺省之官王公之爵溢於州郡徧¶于輿臺將帥之臣
借緋紫於使令定官員而奏請名器¶輕於土芥操柄擅
於爪牙此其所以賞人而人不勸也¶州縣之斷獄月以
千數連年累紀未聞有一疑獄而決¶于朝者未聞有一
屈人而訴於闕者豈天下長吏盡如¶臯陶哉律令格式
具而不遵鄉縣州府各自為制所怒¶則専殺居常則臆
斷人過且不知其所避而能自¶達不其難乎况乎賦役
<pb:KR4c0054_WYG_003-8b>
之不恒衣食之不足尚不懼死¶焉能避罪此其所以罰
人而人不沮也賞之不勸罰之<md:KR4c0054_SBCK_003-6a>¶不沮欲人改行其或難
焉雖滌其瑕穢惠姦貸法而已¶又何為也伏惟陛下慎
用賞賞必當功則天下之善勸¶矣慎用刑刑必當法則
天下之惡沮矣夫擇人而任之則¶僣濫不作富庶而教
之則㢘耻自生如是則無所改其行無¶所滌其瑕矣又
何足憂之哉陛下省徭役而輸勞者未艾¶小惠未徧而
有司長吏或壅而未盡承故也若陛下嘉¶而俯察之則
<pb:KR4c0054_WYG_003-9a>
物力何懼乎不豐勞者何憂乎未艾陛下¶蠲田租以厚
農室而人猶艱食者生者猶少而費者猶¶多故也商乘
堅而厭肥工執輕而仰給兵横行而厚禄¶僧道無為而
取資勞苦頓悴終嵗矻矻濱於死而為農¶者亦愚且少
矣況乎兩稅不均失變通救弊之法百端¶横賦随長吏
自為之政乎若均工商老釋之勞逸經田<md:KR4c0054_SBCK_003-6b>¶野布帛之征
稅蠲横暴之賦減鎮防之兵則耕者如雲¶積者若山矣
臣請再為陛下精言之夫賤珍竒之貨斥雕¶琢之淫則
<pb:KR4c0054_WYG_003-9b>
工商之道自息矣黜異端之學使法不亂而¶教不煩則
老釋之流當屏矣且天下所以葸葸然者豈¶非以兵乎
使稅之厚人之屈而不可蠲復者豈非以商¶乎今昆夷
未平邊備未可去巾夏或虞鎮防未可罷若就¶其功則
莫若減而練之也今之將帥勝任而知兵者亦寡¶矣怙
衆以固權位行賄以結恩澤因循鹵莽保持富貴¶而已
豈暇教訓以時服習其事乎今若特加申飭使之¶教閲
簡奮勇秀出之才去屠沽負販之黨則十分之事¶可省
<pb:KR4c0054_WYG_003-10a>
其五矣多而無用曷若少而必精乎又若州府¶虚張名
籍妄求供億盡没其給以豐其私今若核其名<md:KR4c0054_SBCK_003-7a>¶實糾以
文法則五分之兵又可省其二矣夫衆之虛曷若寡之¶
實乎一則以強兵一則以寛賦若江淮州郡逺寇戎屬¶
清平自非具使令備儀注者一切可罷以其經費代征¶
徭蕩逋懸然後慎擇長吏曲加綏撫不四三年而家給¶
人和則横暴不作賦歛自均至理而升平矣尚何虞¶人
猶艱食乎陛下葺國子學以振儒風而微言猶鬱者蓋
<pb:KR4c0054_WYG_003-10b>
其¶所由干禄而得仕者以章句記誦而不由義理故也
若¶變其法則可以除其弊矣陛下督廢職以補綱維而
立¶事之績未紀於庶工者實有司之罪也今職備而不
舉¶法具而不行諫諍之臣備員不聞直聲彈察之臣塞
路¶未嘗直指公卿大夫則偷合苟容持禄養交為親戚
計¶遷除領簿而已興利之臣専以聚歛計數為務共理<md:KR4c0054_SBCK_003-7b>¶之吏専以附上剥下為功習而為常漸以成俗標異而¶
圭角者悔吝旋及和光而淈泥者富貴立須雖陛下焦
<pb:KR4c0054_WYG_003-11a>
勞聰明如此之切至將何益焉伏請下明詔為畫一之¶
法使居是官理是人奉是法者必有名績然後許遷擢¶
考功之殿最無敢阿比而干刑司則能者日進不能者¶
日退而庶工立事之績將褒揚紀述之不暇矣陛下備¶
衆官以序賢俊而乏才之嘆未輟於終食者由在上者
遷¶之太亟在下者刻之太深故也古之取人也拔十得
五¶猶以為多曲輪直桷各適於用今則不然舉於禮部
則¶曰幽昧者凡陋而不可採選於吏部則曰聲名者虚
<pb:KR4c0054_WYG_003-11b>
浮¶而不可用工文者則懼華而不實敦質者則懼朴而
寡¶能冠葢之族則以為因依微賤之人則以為幽險上
求<md:KR4c0054_SBCK_003-8a>¶之愈切下損之彌細夫士何負於有司而乃蹇頓之
抑¶刻之如是哉才能如積鬱抑在下一朝闕将相之職
卿¶大夫之官不得則曰岳不降神時之乏人於是循環
其所已用者逓遷居上者不知格限無聞聲績或¶一時
超拜或再嵗四遷以是為道當然耳是仕進之門¶常闔
而天子之官天子之權當塗者五六人迭居持之¶而已
<pb:KR4c0054_WYG_003-12a>
以陛下之明聖夫豈不欲國之得人乎以宰相之¶公忠
夫豈不欲人之足用乎葢從來已久因循如是耳¶伏惟
陛下申勑朝廷州府令每嵗各舉所知禮部吏部於計¶
偕常選之中訪察推擇得其人則待以不次之位遇以
非¶常之恩不得其人則必行殿罸以懲踰濫則周之以
寧舜¶之可封坐而致矣乏才之嘆何有於聖朝哉陛下
謂蠧¶於法者無不去而法未脩明切於政者無不行而
政未<md:KR4c0054_SBCK_003-8b>¶光大者由有司長吏不得其人也捨人務政雖勤
<pb:KR4c0054_WYG_003-12b>
何益¶臣伏見赦令節文周備纖悉然空文虚聲溢於視
聽而實¶功厚惠未有分寸及於蒼生聖德不宣王澤不
流雖陛下¶寤寐思理宰相憂勤奉職又何為也夫將直
其枝必正¶其根朝廷乃根也州郡乃枝也今朝廷之號
令有朝出¶而夕改者矣主司之法式有昨破而今行者
矣伏惟陛¶下正綱以張萬目澄源以清萬𣲖則四方大
幸矣由是¶言之非道廣而難濟事繁而愈失也寔承詔
相事者之¶罪耳制策曰周之受田有經制漢之力田有
<pb:KR4c0054_WYG_003-13a>
恒數今疆¶畛相接半為豪家流庸無依率是編戸本於
交易焉奪¶富而補貧將欲因循豈損多而益寡酌于中
道其術如¶何者臣聞古之道不可變也古之法不必行
也夏之桀<md:KR4c0054_SBCK_003-9a>¶殷之紂周之幽厲井田法非亡也而天下大
亂我太宗¶𤣥宗井田法非脩也而天下大理夫貞觀開
元之際不¶受田而均不力田而贍者朝廷正法令行一
人之寃得¶以聞一吏之犯得以誅由此致也是政之舉
化之成則¶田自均人自贍而天下陶然化矣豈待曲更
<pb:KR4c0054_WYG_003-13b>
而事為乎¶其與貞觀開元非異時也法苟未行人苟失
職徒易其制¶更其業擾人斂怨而已耳制策曰取人惟
其行不必文采¶命官唯其才不必資考然則行非造次
而備察才非錯¶綜而徧知不以文采為重輕而士可進
退不必資考為¶程準而吏有條貫適變矯枉渇於良規
者今之取士以¶文字記讀為法其素履寔行則無門而
知使由文字而¶進者往往犯姦贓為梟獍以成其弊也
乾元以還版籍<md:KR4c0054_SBCK_003-9b>¶斯壊所在游寄莫知從來伏惟勑天下
<pb:KR4c0054_WYG_003-14a>
人士未歸者一¶皆復貫願留者則令著籍置鄉校縣學
州庠以教訓其¶子弟長育其才自鄉升之縣自縣升之
州自州升之禮¶部公卿子弟長於京輦者則使之必由
太學然後登有¶司如是其幼弱其壯老發言舉足云為
進取可得而知矣然後㕘以才藝試其器用誠取人之
急務伏惟¶陛下裁之若資考之限其章句之庸才資䕃
之常調者¶仍宜舊貫賢能之士則行臣嚮者之謀從有
司長吏之舉其¶賞必令其罰信焉可也制策曰何方可
<pb:KR4c0054_WYG_003-14b>
以序六氣來百祥何¶施可以夀羣生仁衆姓徵於前訓
而有據議於當代而¶易從勿猥勿并以稱朕意者臣聞
古者山林藪澤皆有¶時禁動作之為無差月令則六氣
以序百祥以來而生¶生之類莫不躋仁夀之域矣今舎
此而不務殺胎毁卵<md:KR4c0054_SBCK_003-10a>¶傷仁撓和而奉胡夷之法以正月
五月九月斷天下之¶屠欲蕃物産而祈福祐斯亦無謂
矣伏惟陛下動遵月¶令前訓可據之文也事稽時禁當
代易從之道也施之¶而不已執之而有恒則帝王之羙
<pb:KR4c0054_WYG_003-15a>
逺慙於今日矣臣謹對¶
　
　
　
　
　
　
　
<pb:KR4c0054_WYG_003-15b>
　
　
　
　
　
　
　
　皇甫持正集巻三
<md:KR4c0054_SBCK_003-10b>¶
<md:KR4c0054_SBCK_004-1a>¶
<pb:KR4c0054_WYG_004-1a>
欽定四庫全書
　皇甫持正集巻四¶
　　　¶　　　　　　　　　唐　¶皇甫湜　撰
　　上江西李大夫書¶
居蓬衣白之士所以勤力苦心矻矻遑遑出其家辭其¶
親甘窮飢而樂離别者豈有二事哉篤守道而求知也¶
有位之人所以休聲茂功鑠光保大不絶勲而窮名者<md:KR4c0054_SBCK_004-1b>¶亦無異術焉樂育材而得人也人無所知雖賢如仲尼
<pb:KR4c0054_WYG_004-1b>
窮死而道屯況其下者乎未得其人雖聖如唐堯水不¶
抑而凶未去況其下者乎故上之於人下之求知相須¶
若此之急而相得若此之難者何也葢以在位者居¶髙
而聽深在下者行卑而迹賤其事勢不同出處相懸故¶
也況乎上之人負其位不肯求下之人負其才不肯屈¶
此其所以相須若此之急相得若此之難也湜自學聖¶
人之道誦之於口銘之於心徒恨今之人待士之分以¶
虛華而已今之士望人之分以毫末而已上下相鼓波
<pb:KR4c0054_WYG_004-2a>
流相翻抱特行者混衆人抱竒才者乏卓識智與愚相¶
混古之道不行是以役役棲棲猶鬱鬱而無語竊以閣¶
下以周召之才居周召之職猷智傑出孜孜以下問收<md:KR4c0054_SBCK_004-2a>¶接而博觀自江而西沈潛液澤傳之天下汪洋喧閙是¶
以發憤而來非有他也欲以望閣下之輝光窺閣下之¶
深高下靡豪傑之風以快平生之心耳伏惟降其尊嚴¶
而省覽之裁其可否而去就之無以其淺微察其辭觀
其¶志而不録其辠幸甚謹獻舊文十首以先面䞇干犯
<pb:KR4c0054_WYG_004-2b>
左¶右惶懼于旌門之前¶
　　論進奉書¶
臣聞一人莫非王臣尺土莫非王有山川林藪之所産¶
殖雨露春秋之所成就莫非王財誠宜推至公示無外¶
今國家既有公府又為私藏使州郡貢賦之外進奉相¶
及恐非以天下為家示天下無私之道也且任土之貢¶
生産有常履畝之收等籍既定人識所出吏難為姧進<md:KR4c0054_SBCK_004-2b>¶奉既無程度莫知紀極恣横徵發因縁贓私驅陛下赤
<pb:KR4c0054_WYG_004-3a>
子措之不存之地侈君之嗜慾惑君之聰明實大姧之¶
門大罪之竇也臣雖熟知陛下上聖之資深仁之理凡¶
内藏之實以充讌賜非務積藏如四逺未知何如百姓¶
受弊何如後嗣平中之主由此而傷儉徳萌侈心何雖¶
漢有少府水衡筦𣙜山澤之利終不若領之大農也且¶
地之財無盡王之用不㑹何必固之内府以開濫闗耶¶
伏望陛下罷内府歸之公藏約别進合之古制徵斂有¶
常財用無虧絶姧之根源除政之粃蠧全大體興大和
<pb:KR4c0054_WYG_004-3b>
天下大幸伏見正月十一日赦書陛下深念疲民懇責¶
貪吏往之随使貢來一皆罷之此實白日之明層雲之¶
澤也凡諸州府必有羨餘不歸之王廷必沒於私室伏<md:KR4c0054_SBCK_004-3a>¶請每使當罷必上其數而謹其收水旱之不虞疾疫之¶
不期以振罷羸以代蠲免軍旅之事工役之用以給其¶
費以供其需居常之嵗閉藏送待無敢散洩而干刑司¶
如是則大賚於人大伸於用矣¶(悉照抄本/與文苑異)
　　答李生第一書
<pb:KR4c0054_WYG_004-4a>
辱書適曛黒使者立復不果一二承來意之厚傳曰言¶
及而不言失人粗書其愚為足下答幸察來書所謂今¶
之工文或先於竒怪者顧其文工與否耳夫意新則異¶
於常異於常則怪矣詞高則出于衆出於衆則竒矣虎
豹之¶文不得不炳於犬羊鸞鳳之音不得不鏘于烏鵲
金玉¶之光不得不炫于瓦石非有意先之也乃自然也
必崔¶嵬然後為岳必滔天然後為海明堂之棟必撓雲
霓驪<md:KR4c0054_SBCK_004-3b>¶龍之珠必固深泉足下以少年氣盛固當以出拔
<pb:KR4c0054_WYG_004-4b>
為意¶學文之初且未自盡其才何遽稱力不能哉圖王
不成¶其弊猶可以霸其僅自見也將不勝弊矣孔子譏
其身¶不能者幸勉而思進之也來書所謂浮豔聲病之
文耻¶不為者雖誠可耻但慮足下方今不爾且不能自
信其¶言也何者足下舉進士舉進士者有司高張科格
每嵗¶聚者試之其所取乃足下所不為者也工欲善其
事必¶先利其器足下方伐柯而舎其斧可乎哉耻之不
當¶求也求而恥之惑也今吾子求之矣是徒涉而耻濡
<pb:KR4c0054_WYG_004-5a>
足¶也寧能自信其言哉來書所謂汲汲于立法寧人者
乃¶在位者之事聖人得勢所施為也非詩賦之任也功
既成¶澤既流詠歌紀述光揚之作作焉聖人不得勢方
以文<md:KR4c0054_SBCK_004-4a>¶詞行於後今吾子始學未仕而急其事亦太早計
矣凡¶來書所謂數者似言之未稱思之或過其餘則皆
善矣¶既承嘉惠敢自疎怠聊復所為俟見方盡湜載拜¶
　　答李生第二書¶
湜白生之書辭甚多志氣甚横流論說文章不可謂無
<pb:KR4c0054_WYG_004-5b>
意若僕愚且困乃生詞競于此固非宜雖然惡言無從¶
不可不卒勿怪夫謂之竒則非正矣然亦無傷于正也¶
謂之竒即非常矣非常者謂不如常者謂不如常乃出¶
常也無傷於正而出于常雖尚之亦可也此統論竒之¶
體耳未以文言之失也夫文者非他言之華者也其用¶
在通理而已固不務竒然亦無傷于竒也使文竒而理¶
正是尤難也生意便其易者乎夫言亦可以通理矣而<md:KR4c0054_SBCK_004-4b>¶以文為貴者非他文則逺無文即不逺也以非常之文
<pb:KR4c0054_WYG_004-6a>
通至正之理是所以不朽也生何嫉之深耶夫繪事後¶
素既謂之文豈苟簡而已哉聖人之文其難及也作春¶
秋游夏之徒不能措一辭吾何敢擬議之哉秦漢已來¶
至今文學之盛莫如屈原宋玉李斯司馬遷相如揚雄¶
之徒其文皆竒其傳皆逺生書文亦善矣比之數子似¶
猶未勝何必心之高乎傳曰言之不出耻躬之不逮也¶
生自視何如耳書之文不竒易之文可謂竒矣豈礙理¶
傷聖乎如龍戰于野其血𤣥黄見豕負塗載鬼一車突
<pb:KR4c0054_WYG_004-6b>
如其來如焚如死如棄如此何等語也生輕宋玉而稱¶
仲尼班馬相如為文學按司馬遷傳屈原曰雖與日月¶
爭光可矣生當見之乎若相如之徒即祖習不暇者也<md:KR4c0054_SBCK_004-5a>¶豈生稱誤耶將識分有所至極耶將彼之所立卓爾非
強¶為所庶㡬遂讐嫉之耶其何傷於日月乎生笑紫貝
闕¶兮珠宫此與詩之金玉其相何異天下人有金玉為
之¶質者乎被薜荔兮帶女蘿此與贈之以芍藥何異文
章¶不當如此說也豈謂怒三四而喜四三識出之白而
<pb:KR4c0054_WYG_004-7a>
性¶入之黒乎生云虎豹之文非竒夫長本非長短形之
則¶長矣虎豹之形於犬羊故不得不竒也他皆倣此生
云¶自然者非性不知天下何物非自然乎生又云物與
文¶學不相侔此喻也凡喻必以非類豈可以彈喻彈乎
是¶不根者也生稱以知難而退為謙夫無難而退謙也
知¶難而退宜也非謙也豈可見黄門而稱貞哉生以一
詩¶一賦為非文章抑不知一之少便非文章耶直詩賦
不<md:KR4c0054_SBCK_004-5b>¶是文章耶如詩賦非文章三百篇可燒矣如少非文
<pb:KR4c0054_WYG_004-7b>
章¶湯之盤銘是何物也孔子曰先行其言既為甲賦矣
不¶得稱不作聲病文也孔子云必也正名乎生既不以
一¶第為事不當以進士冠姓名也夫煥乎郁郁乎之文
謂¶制度非止文詞也前者捧巻軸而來又以浮豔聲病
為¶說似商量文詞當與制度之文異日言也近風教偷
薄¶進士尤甚乃至有一謙三十年之說爭為虚張以相
高自¶謾詩未有劉長卿一句已呼阮籍為老兵矣筆語
未有¶駱賓王一字已罵宋玉為罪人矣書字未識偏傍
<pb:KR4c0054_WYG_004-8a>
高談¶稷契讀書未知句度下視服鄭此時之大病所當
嫉者¶生羙才勿似之也傳曰惟善人能受善言孔子曰
君子¶無所爭必也射乎問於湜者多矣以生之有心也
聊有<md:KR4c0054_SBCK_004-6a>¶復不能盡不宣湜載拜¶
　　答李生第三書¶
湜白時論所以難在諭其本而善守之使千流萬轉不¶
遷於末則蕩而失其憒眊無睹囂囂相訾何以得哉始¶
與生言竒不言正也故論止於竒生以正抑其竒然及
<pb:KR4c0054_WYG_004-8b>
㕘正流焉譬與生說先牛馬以說駱駝而非云也生以¶
無傷於正猶易之凡言无咎本皆有咎此未了也易之¶
无咎不一本有由慎故免亦曰咎自己招不可咎人¶亦
曰義生以凡目之當是讀書未熟自僕云無傷也生¶言
非常之物如何得常故當爾也所以千年聖而愚比¶肩
也生言天象形象非常者皆為妖妄如天出景星地¶出
醴泉葢非常謂之妖可乎假如妖星熒惑天所常縣<md:KR4c0054_SBCK_004-6b>¶牛
溲馬勃地所常有是常乎生何窒生以松栢不豔比¶文
<pb:KR4c0054_WYG_004-9a>
章此不知類也凡比必于其倫松栢可比節操不可¶比
文章大人虎變君子豹變此文章比也有以質為貴¶者
有以文貴者引茆屋越席易黼藻𤣥黄之用可乎¶生云
竒與易作者何别在所為爾請考之于實生為易¶矣試
為僕作難作難作者視何如相如揚雄也恐乃不能非¶
不為也楚詞史記太𤣥之不朽也豈為資笑謔乎哉如¶
鳥雀啁啾聲斷便已人如不聞爾何足貴也所言詩書¶
之文不竒舉多言之也易處多竒處少爾易文大抵竒
<pb:KR4c0054_WYG_004-9b>
也易處㡬希矣孟子常引詩云周餘黎民靡有孑遺豈¶
周遂不遺一民哉僕之言猶是生云知難而退為謙¶是
知不可取然後止非可取而不取者菽麥異生<md:KR4c0054_SBCK_004-7a>¶而師惑
之何哉生之師且惑菽麥生巻中文能囊包天地¶耶此
不遜悌之言吾不信也詩載臣之譏君曰嗚呼小¶子未
知臧否匪面命之言提其耳此過于以時奉¶譏也詩人
尚不聞辠生何諱之深乎易曰匪我求童¶䝉童蒙求我
生奉書相干宜有答也又再三瀆瀆不¶告也韓退之復
<pb:KR4c0054_WYG_004-10a>
張籍書曰頑然不入者親以言諭之不¶入則其觀吾書
固將無所得矣生朂之而已¶
　　答劉敦質書¶
湜求聞來京師三年矣一年以未成顛蹶二年以不試¶
狼狽及今三年而不遇有司且夫以方輪鹿軸而求疾¶
驅迅馳祗是見其坎軻杭杭輗欵而來不安未見其能¶
取一也退則惟其初未通人事謂人之得失或為在已<md:KR4c0054_SBCK_004-7b>¶始求賓興眼中始無人而心巉然謂其天下公議可抵
<pb:KR4c0054_WYG_004-10b>
而掇也律身以古人而不知時凡所出行動與今戾¶其
所聞見可掲而行也是以矜勢自取窮辱不能展轉¶其
心乃于再三夫如是可以怨天耶尤人耶罪時耶¶縱横
耶反覆耶無所歸適乃幡然復故即日裝貧策羸¶而歸
將復愚見自鈍唫于數晦永無夸人之望出潼闗歴¶峽
游洛順河而東一路逢識友為道所歸者其疎者口¶余
親者面余咸以為年未勝冠當役力于名達鋭心于¶取
進而遽以行止為論是為佻薄為太早計謀進而黜¶退
<pb:KR4c0054_WYG_004-11a>
而不能以為年之少得失未可知不可當遽歸何言止¶
耶則顔子當奔驅進取不宜遽安一室閒而樂也然而¶
顔子安之者時也以為老而將忘然必當止耶則太公<md:KR4c0054_SBCK_004-8a>¶當幽潛伏死不宜復出磻溪而干文王也然而太公干¶
文王者時也夫行止何惑哉不先時而已矣又有以¶榮
為諭者是又不然以所聞所得之道在於我者也故¶不
由其道矣雖富而貴為辱滋甚顧吾道何如哉必富¶貴
然後榮是秦齊梁楚之君當與大舜侔曾參不得為¶孝
<pb:KR4c0054_WYG_004-11b>
猗頓動天地矣且今之取進者曲拳折人非以為屈¶疾
趨卑拜非以為沖妾婦聽以拘録細計騁門室之辨¶鈎
色適之欲以入其身必見以為恭低顔以為愿且悦¶其
所為容焉必以在乎羣萃默其口而止蓬其外而起¶理
吾盡知之矣然而未言道吾盡知之矣然而未行不必¶
為粹深淺慎且不測其所為與言必下矣與其上¶援之
聲與力㧞與雙登而疊取階崇而級厚頥然不<md:KR4c0054_SBCK_004-8b>¶知羞偃
然如固有之其所為然也且直己行道之人常¶其禮貌
<pb:KR4c0054_WYG_004-12a>
定其交際身不以形勢屈口不以觀望柔行特¶其拂心
言苦而倒耳是之則受非之則辭唯道所存矣夫¶順人
之與拂其人也豈不縣哉必怒其所為矣在於羣萃¶之
秀出心畏所加識之高下目指所取動而正則枉者¶嫉
為而是則非者形默則相忌云則不合如是而求志¶之
得道之光徳之貴名之白聲之充難矣固當決鬱而¶未
通密塞而無歸浪滂而不救亦其所為然也語曰陳¶力
就列不能者止傳曰見險而能止者知矣哉困則知¶變
<pb:KR4c0054_WYG_004-12b>
窮則思反必之後圖余懼其無所為及也行當持手¶于
窮澗貫利瀕江穀土練麻而養逍遥温飽期不失其¶所
以為心而己自外皆休請矣人心為何如也夫窮與<md:KR4c0054_SBCK_004-9a>¶達
非甚相反皆繫於所遭今達而光吾師禹臯陶窮而¶獨
善吾師顔子窮哀天下負其道以轘軫諸侯以¶全仁義
吾師仲尼古聖人迹之得失何殊未全聞彼¶泰其心此
改其樂也故士無遇不遇視其時當其道不¶失其己百
經墮時董生之賢乃賦士不遇司馬遷又¶從而悲之離
<pb:KR4c0054_WYG_004-13a>
騷之文又大于哀自非邇聖人必有偏而¶不起之弊耳
比在城游羣而處其相知心者不一二其¶餘面而已是
以憤懣而誰說意氣不得泄今又逺去江¶南若復默口
將懼無復故出興舒疊僂指而質言之不¶慙亦唯子之
故也<md:KR4c0054_SBCK_004-9b>¶　
　
　
<pb:KR4c0054_WYG_004-13b>
　
　
　
　
　
　
　
　皇甫持正集巻四
¶
<md:KR4c0054_SBCK_005-1a>¶
<pb:KR4c0054_WYG_005-1a>
欽定四庫全書
　皇甫持正集巻第五¶
　　　¶　　　　　　　　¶　唐　皇甫湜　撰
　　朝陽樓記¶
嶺南屬州以百數韶州爲大其地髙其氣清南北之所¶
同貢朝之所途先時此州無政有聞土穢水煩人創吏¶
侵田畝莠而不墾城郭牢而不實時唯李君奉詔而來<md:KR4c0054_SBCK_005-1b>¶一年粗洽二年稱治三年大成顧郡之城制狹而専門
<pb:KR4c0054_WYG_005-1b>
牆枳扄低除湫底秋之澍雨沉氣乃上暑之燂爍清風¶
不下人慢吏䙝無嚴諸矦于是掠傍入之利乘可爲之
時¶端景相勢凝土度木經營未幾興就嶷然登閎豐崇明¶
明朗融耽耽盡飾沈沈生白致積隂于多陽散温沴爲¶
祥風公庭若虛炎天若秋兹焉觀游其政優優密親嚴¶
客嘉肴㫖酒兹焉宴喜其樂亹亹朱衡旅楹君子攸寧¶
飛磴雲基君子攸躋乃及月春乃擇清辰宴豆既陳賓¶
寮有容肅肅累累訖聲以止天地若開山川如新原隰
<pb:KR4c0054_WYG_005-2a>
成文雲霞相陵蕩逺目於天涯樷一境於階端四座洗¶
然若夜行之曄于光暝煩之脱於身畢夕皆下熙然滿¶
足以其直城之東目爲朝陽詩云鳯凰鳴矣于彼朝陽<md:KR4c0054_SBCK_005-2a>¶前代之良二千石若東萊潁川是鳥咸集兹樓可以樹¶
修竹列髙梧矣僉以君朝之望也而出刺是州不己屈¶
以事髙不心望以卑逺夙夜其官聲績用明羽儀之拜¶
日月以數嗣而居者致逺請標疇克於將來¶
　　枝江縣南亭記
<pb:KR4c0054_WYG_005-2b>
京兆韋庇爲殿中侍御史河南府司録以直裁聼羣細¶
人増構之責掾南康移治枝江百爲得宜一月遂清乃¶
新南亭以適曠懷俯湖水枕大驛路地形髙低四望空¶
平青莎白沙控岸縁崖立芰圓葭誕漫朱華接翠裁緑¶
繁葩春燭決湖穿竹渠鳴郁郁潛魚𤁋𤁋産鏡嬉碧淨¶
烏白赤洗翅窺喫纈霞縠煙旦夕新鮮吟唳喧啼怨憶¶
情綿令君騁望逍遥湖上令君宴喜弦歌未已其民日<md:KR4c0054_SBCK_005-2b>¶列懽游成羣使纓歎戀停車止征實為官業而費家貲
<pb:KR4c0054_WYG_005-3a>
不妨適我而能惠衆嗚呼是乃仁術也豈直目觀而已¶
乎人知韋君若是也多惜以赤刀効小割異日賦政千
里¶總戎疆場吾知其辦終也亦若是而已矣乃作記刻
于¶兹石以圗永乆¶
　　吉州廬陵縣令㕔壁記¶
在易之爻二與四同功其善不同二多譽四多懼四之¶
多懼以近君也今州之近縣當刺史理所其難爲與支¶
縣相百宜矣哉廬陵戸餘二萬有地三百餘里駢山貫
<pb:KR4c0054_WYG_005-3b>
江扼嶺之衝材竹鐡石之瞻殖苞篚緯緝之富聚土沃¶
多稼散粒荆揚故官人率以貪敗令日兩趨州衙退衹¶
承録判將校事之紛錯率相關臨煩言易生凡事難専<md:KR4c0054_SBCK_005-3a>¶故愈不理近年百姓創罷徴賦發斷其人益訛與處險
易¶以亡匿尤輕犯禁夫以不専之理理益訛之俗承積
弊¶之餘雖使冉季復生將不能也今清河張君儇爲之
理適得¶良二千石俾顓其政而展其才居未再稔最于
一郡張¶恂恂以奉上煦煦以字民剸繁決劇以通敏彈
<pb:KR4c0054_WYG_005-4a>
豪糾黠¶以沉斷清白之操較然絶類便安之謡流而逺
聞宜舉¶其卓卓以敦沮勸縣之故習令將之邑佐發歛
盛粻緡¶具車航千里迎拜君以讓却之單航赴官則吏
皆廉縣¶之故習令始至取官羨物益備器用團鄕次役
以供芻¶粟君以法喻之一切禁絶則民知耻布其大信
推以至¶誠促嚴吏家慰懋民戸故秋夏之税先期而集
宥過以¶容不逮奬能以勸不修爲魁而萃頑者取一以
警百故<md:KR4c0054_SBCK_005-3b>¶政刑之簡朞月而治以俸錢葬枯而恩浹以家
<pb:KR4c0054_WYG_005-4b>
飲救渴¶而澤周萼合兄弟之析居者而民以養麕復老
弱之流¶庸者而疆以實和氣潛通連歲大穰庭内閒閒
似密與¶蒲余既堙厄斥置於此始來而𢎞農楊君敬之
具爲余¶話君羙談既接益乆得實其聞乃刻山石鑱㕔
壁盛之¶以觀永乆¶
　　吉州刺史㕔壁記¶
自江而南吉爲富州民朋吏嚚分土囏政葢以近嵗適¶
兹不幸紹繼無状大官以降爲者羞薄而不省務子弟
<pb:KR4c0054_WYG_005-5a>
以資授者侵欲而不顧法州遂瘡痍御史中丞張公歴¶
刺縉雲潯陽用清白端正之治詔書寵褒賜以金紫移¶
莅于吉下車之初視簿書簿書棼如絲視胥吏胥吏沸<md:KR4c0054_SBCK_005-4a>¶如麋召詰其官皆眊然如酲登進其民皆苶然而疲公¶
噫眙良久于是大新其典爲之開之以修省簡便鍵之¶
以勤彊練密凡事從宜處約以躬率之省費一倍法防¶
既周銖兩之姦無所容墨俗斯息單民得職威令神行¶
惠利川流未及再朞庶富而教至於無事百姓扶老提
<pb:KR4c0054_WYG_005-5b>
稺載路而歌曰昔吏&KR1138;&KR1138;今吏詹詹公能馭之鈆亦爲¶
銛跖亦爲廉始紲而苦終優以恬㫺民嗷嗷今民咍咍¶
公能撫之鰥寡有怡流亡既來徭税先具汚茨盡開嚮¶
覆官倉倉無斗糧公來幾時積粟埋梁嚮閱官庫庫無¶
尺繒公來幾時山積層層瑞露溶溶降味公松瑞蓮猗¶
猗合蔕公池公有異政神之祚之民歌路陲冀聞京師¶天
子眀聖恩光逺而于是掾吏將卒趨伏固請願書于<md:KR4c0054_SBCK_005-4b>¶公堂
之北壁夫堂壁有記本以志善悛惡名氏遷次末¶也矧東
<pb:KR4c0054_WYG_005-6a>
西之舊則補今用絶編以首能爲政垂爲後式¶
　　睦州録事㕘軍㕔壁記¶
入州門東六曹之聫事所署都其任者㕔於門西經始¶
之意衆未喻也前刺史李君為政更年大恵一州記徴¶
始聞而未至也思宜利所遺歩覽庭内顧以兹為不厭¶
慮材鳩庸即日即工馮寛顯構相前増葺儼然華就翩¶
然樂遷六縣之駿奔于是乎肅序百胥之事于是乎總¶
齊羣官之退食于是乎逶迤矣利不十不變法其斯之
<pb:KR4c0054_WYG_005-6b>
謂乎録事㕘軍既荷寵飾有懷章示具以㕔壁爲記宜¶
異也謂湜書之元和八年四月三日記¶
　　荆南節度判官㕔壁記<md:KR4c0054_SBCK_005-5a>¶荆山之南府壓上游置尹視京河置使視揚益同巴蜀¶
呉越之治臻自上古爲天下敵在今爲咽喉之地制荆¶
南之治否乃天下低昻也夫根之堅扶之必以枝轂之¶
環運之必以輪其宜介之庸賢乃使之濅光也御史大¶
夫河東裴公尹正大都節度羣州置幙柬盡敬之誠以
<pb:KR4c0054_WYG_005-7a>
序賓客得𢎞農揚用乂首分于其軍膏宣燭明風助震¶
聲蹲蹲貔螭萬肺如串乃新治所爰奠賓客前是相承¶
即據而安以耆容菆以稺憑頑既謬既瀆瑟縮未帖兹¶
止厥位俾齊厥務于是用乂立㕔于此不偪不豐退公¶
從公式治于中爰得我容思耆定于永久莫若書壁之¶
白故用乂索我以文<md:KR4c0054_SBCK_005-5b>¶　
　
<pb:KR4c0054_WYG_005-7b>
　
　
　
　
　
　
　
　皇甫持正集巻五
¶
<md:KR4c0054_SBCK_006-1a>¶
<pb:KR4c0054_WYG_006-1a>
欽定四庫全書
　皇甫持正集巻第六¶
　　　　¶　　　　　　　　唐　¶皇甫湜　撰
　　韓文公神道碑¶
韓氏出晉穆侯晉滅武穆之韓而邑穆侯孫寓於韓遂¶
以為氏後世稱王漢之興故韓襄王孫信有功復封韓<md:KR4c0054_SBCK_006-1b>¶王條葉遂著後居南陽又𨽻延州之武陽拓䟦後魏之¶
帝其臣有韓茂者以武功顯為尚書令實為安定桓王
<pb:KR4c0054_WYG_006-1b>
次子鈞襲爵官至金部尚書亦能以功名終尚書曾孫¶
叡素為唐桂州長史善化行於江嶺之間於先生為王¶
父生贈尚書左僕射諱仲卿僕射生先生先生諱愈字¶
退之乳抱而孤熊熊然角嫂鄭氏異而恩鞠之七嵗屬¶
文意語天出長恱古學業孔子孟軻而侈其文秀人偉¶
生多從之遊俗遂化服炳炳烈烈爲唐之章貞元十四¶
年用進士從軍宰相董晉平汴州之亂又佐徐州青淄¶
通漕江淮入官於四門先生實師之擢為御史十九年
<pb:KR4c0054_WYG_006-2a>
關中旱飢人死相枕藉吏刻取怨先生列言天下根本¶民
急如是請寛免民徭而免田租之弊専政者惡之貶<md:KR4c0054_SBCK_006-2a>¶爲連
州陽山令陽山民至今多以先生氏洎字呼其子¶孫累除國
子博士不麗邪寵懼而申請分司東都避之¶除尚書都
官郎中分司判祠部中官號功德使司京城¶觀寺尚書
歛手就職先生按六典盡索之以歸誅其無¶良時其出
入禁譁衆以正浮屠授河南令魏鄆幽鎮各¶為留邸貯
潛卒以槖罪士官無敢問者先生將擿其禁¶以壯朝廷
<pb:KR4c0054_WYG_006-2b>
斷民署吏候令且發留守尹以聞皆大恐遽¶相禁有使
還為言憲宗悦曰韓愈助我者是後鄆邸果¶謀反東都
將屠留守以應淮蔡華州刺史奏華隂令柳¶澗贓詔貶
澗官先生守尚書職方郎中奏疏言華近在¶國城門外
刺史奏縣令罪不參驗坐郡御史考實奏事¶如州宰相
不爲堅白本意先生竟責出省復比部郎中<md:KR4c0054_SBCK_006-2b>¶修史主柄
者不喜不卒展用再遷中書舍人廷議蔡叛¶可誅與衆
意違改右庶子十二年七月詔御史中丞司¶彰義軍討
<pb:KR4c0054_WYG_006-3a>
元濟出關趨汴説都統𢎞𢎞悦用命遂至郾¶城審賊勢
虛實請節度使裴度曰某領精兵千人取元¶濟度不聼
察居數日李愬自文城早行無人擒賊以獻¶遂平蔡方
三軍之士為先生恨復謂度曰今藉聲勢王¶承宗可以
辭取不煩兵矣得柏耆先生授詞使耆執筆¶書之持以
入鎮承宗恐懼割德棣以降遣子入侍還¶拜刑部侍郎
憲宗盛儀衛迎佛骨士女縱觀傾城先生¶大懼遂移典
教校上章極諫貶潮州刺史大官謫為州縣¶薄不治務
<pb:KR4c0054_WYG_006-3b>
先生臨之若以資遷洞䆒海俗海夷陶然遂¶生鮮魚稻
蟹不暴民物掠賣之口計庸免之來相計直<md:KR4c0054_SBCK_006-3a>¶輒<md:KR4c0054_SBCK_006-3b>¶與錢贖
及還著之赦令轉刺史袁州如潮徴¶拜國子祭酒其屬
一奏用儒生日集講説生徒官人以¶藝學淺深為顧侍
品豪曹游一不留既除兵部侍郎方¶鎮反太原兵以輕
利誘囬紇召先生禍福譬引虎齧臃¶血直今所患非兵
不足遽疏陳得失王廷湊屠衣冠圍¶牛元翼人情望之
若大蚖虺先生奉詔入賊淵然無事¶行者既至召衆賊
<pb:KR4c0054_WYG_006-4a>
帥前抗聲數責致天子命詞辨而¶鋭悉其機情賊衆懼
伏賊帥曰唯公指令乃約之出元¶翼歸士大夫之喪功
可意而復穆宗大喜且欲相之遷¶吏部侍郎㑹京兆尹
以不治聞遂以遷拜勑曰朕屈韓¶愈公爲尹宜令無參
御史不得為故常兼御史大夫用¶優之禁軍老姦宿惡
不攝盡縛送獄京理恪然御史中<md:KR4c0054_SBCK_006-4a>¶丞有寵旦夕且相先
生不詣固為耻矣械囚送府令取¶尹杖决之先生脱囚
械縱去御史悉奏宰相乗之兩改¶其官復為吏部侍郎
<pb:KR4c0054_WYG_006-4b>
銓不鎻入吏選父七十母六十身¶七十悉與三科取才
財勢路絶病滿三月免四年十二¶月丙子薨靖安里第
年五十七嗣天子不御朝贈禮部¶尚書寳厯元年三月
癸酉𦵏河南某縣先叔父雲卿當肅¶宗代宗朝獨為文
章官兄㑹亦顯名官至起居舍人㑹¶妻之亡先生以期
衰服服焉用報之朝有大獄大疑文¶武㑹同莫先發言
先生援經引史考合傳記侃侃正色¶伏其所執詞決政
而出人曰某賢善耳必心躍色揚鉤¶而遊之内外惸弱
<pb:KR4c0054_WYG_006-5a>
悉撫之一親以仁使男有官女有從¶而不啻於己生交
於人已而我負終不計死則庇其家<md:KR4c0054_SBCK_006-4b>¶均食剖資與人故
雖微弱待之如賢戚人詬笑之愈篤¶未嘗一日不對客
閨人或晝見其面退相指語以為異¶事實嗜才技毫細
無所略然而天下之進士而後者望¶風戁畏以為瑞人
神士朗出天外不可梯接非有竒卓¶望門不敢造未嘗
宿貨有餘財毎曰吾眀日觧衣質食¶今存者已多矣遺
命喪𦵏無不如禮俗習夷教畫寫浮¶圖日以七數之及
<pb:KR4c0054_WYG_006-5b>
拘隂陽所謂吉凶一無汚我夫¶人髙平郡君孤前進士
昶謹以承命湜既以銘先生墓¶矣又悉叙其系葉徳誼
於碑以圖永久而揭以詞¶
韓因朝封自武之穆厥全趙孤天下隂福子孫宜昌宣¶惠
遂王秦絶韓祀蟻蝨有子繼王陽翟繼王安定三王¶其爵韓世何
盛桂胄系雅三祖官下祕書發祥追錫僕<md:KR4c0054_SBCK_006-5a>¶射徑熟道荒
物喪其明誰墾其治先生之生先生之武¶襲蹈聖矩基於其身克
後其所居歸丘軻危解禍羅具¶兮素兮有靦何多靡引而忘
<pb:KR4c0054_WYG_006-6a>
天吝其施廉陛乃¶頽羣心孔哀厥聲赫赫滿華徧貊年
千世百新在竹帛我¶銘在碑展我哀思¶
　　韓文公墓誌銘¶(并序/)
長慶四年八月昌黎韓先生既以疾免吏部侍郎諭¶湜
曰死能令我躬所以不随世磨滅者惟子以為囑其¶年
十二月丙子遂薨眀年正月其孤昶使奉功緒之録¶繼
訃以至三月癸酉𦵏河南河陽乃哭而叙銘其墓其¶詳
將掲之於神道碑云先生諱愈字退之後魏安定桓王¶茂
<pb:KR4c0054_WYG_006-6b>
六代孫祖朝散大夫桂州長史諱叡素父秘書郎贈<md:KR4c0054_SBCK_006-5b>¶尚
書左僕射諱仲卿先生七嵗好學言出成文及冠&KR1316;¶為書
以傳聖人之道人始未信既發不掩聲震業光衆¶方驚
爆而萃排之乘危將顛不懈益張卒大信於天下¶先生
之作無圓無方至是歸工抉經之心執聖之權尚¶友作
者跋邪觝異以扶孔氏存皇之極知人罪非我計¶茹古
涵今無有端涯渾渾灝灝不可窺校及其酣放豪¶曲快
字凌紙怪發鯨鏗春麗驚耀天下然而栗密窈眇¶章妥
<pb:KR4c0054_WYG_006-7a>
句適精能之至入神出天嗚呼極矣後人無以加¶之矣
姬氏以來一人而已矣始先生以進士三十有一¶仕歴
官其為御史尚書郎中書舍人前後三貶皆以疏¶陳治
事廷議不随為罪常惋佛老氏法潰聖人之隄乃¶唱而
築之及為刑部侍郎遂章言憲宗迎佛骨非是任<md:KR4c0054_SBCK_006-6a>¶為身
耻上怒天子先生處之安然就貶八千里海上嗚¶呼古
所謂非苟知之亦允蹈之者耶吴元濟反吏兵久¶屯無
功國涸將疑衆懼恟恟先生以右庶子兼御史中¶丞行
<pb:KR4c0054_WYG_006-7b>
軍司馬宰相軍出潼闗請先乗遽至汴感説都統¶師乗
遂和卒擒元濟王廷湊反圍牛元翼於深救兵十¶萬望
不敢前詔擇庭臣徃諭衆慄縮先生勇行元稹言¶於上
曰韓愈可惜穆宗悔馳詔無徑入先生曰止君之¶仁死
臣之義遂至賊營麾其衆責之賊恇汗伏地乃出¶元翼
春秋美臧孫辰告糴于齊以為急病校其難易孰¶為宜
褒嗚呼先生真古所謂大臣者耶遷拜京兆尹歛¶禁軍
帖旱糴齾倖臣之鋩再為吏部侍郎薨年五十七¶贈禮
<pb:KR4c0054_WYG_006-8a>
部尚書先生與人洞朗軒闢不施㦸級族姻友舊<md:KR4c0054_SBCK_006-6b>¶不自
立者必待我然後衣食嫁娶喪𦵏平居雖寢食未¶嘗去
書怠以為枕飡以飴口講評孜孜以磨諸生恐不¶完羙
游以詼笑嘯歌使皆醉義忘歸嗚呼可謂樂易君¶子鉅
人長者矣夫人髙平郡君范陽盧氏孤前進士昶壻左¶
拾遺李漢集賢校理樊宗懿次女許嫁陳氏三女未笄¶
銘曰¶
維天有道在我先生萬頸胥延坐廟以行令望絶邪痌
<pb:KR4c0054_WYG_006-8b>
此四方惟聖有文乖微嵗千先生起之焯越於前彍義¶
滂仁耿照充天有如先生而合亘年按我章書經紀大¶
環唫不時施昌極後昆噫嘻永歸奈知之悲¶
　　廬陵香城寺碣¶
州城南偏寺曰香城基於乾夫姓翟名宣棄地為園開<md:KR4c0054_SBCK_006-7a>¶池引泉日以昌大登聞于天再勑寺人豐護羣鱻長史¶
承輯締構綿連殿堂峙起裴髙實然洪收路分平起之¶
年奏移古額始為寺焉厥後悠乆僧志不専風消雨淋
<pb:KR4c0054_WYG_006-9a>
蛟漏雀穿丹白侵剥階甍頓遷朽樹枿隄涸鮒愁鳶迄¶
于元和翔歴三傳刺史維崔嗣績於前於是逺公奉命¶
始旃歲年窳歉功加不延鄭牧來兹修架是先經之營¶
之門房洞褰列庫豐厨危危掀掀鄭君既移誰續其編¶
炅師作主亘公來禪大飾圖象益崇榱椽百祀來勝江¶
山助妍宜序於銘以刻于堅既序既刻光流億年¶
　　護國寺威師碣¶
師諱承威姓劉氏河南洛陽人也幼而靜定病天下無
<pb:KR4c0054_WYG_006-9b>
古今無賢愚大馳於勢利没死而無悔掀然逸發不懼<md:KR4c0054_SBCK_006-7b>¶過正之譏遂以弱年奮而獨知從照師問佛法次從光¶
師受僧律竟依同學廣師證師講習其傳天寳八載始¶
如勑度居東都敬愛寺十三載詔置護國寺於河隂御¶
題雖挂一簣未覆蒼然古原架構無時於是千僧百賈¶
相聚謀曰將成大功實資衆力若非盛名豐富孰能議¶
而建之乃相與設金翠雲纓花香之飾迎請吾師以至¶
德丁酉歲來爰止師以為造作土木為尤滋久就危¶山
<pb:KR4c0054_WYG_006-10a>
無人之境闢蒿萊不田之地比之妨閭害榖不猶愈¶乎
鏟其榛崕才容足處周鄭士庶翕然依之多方誘掖¶随
機道逹折夸者之鋒散執者之迷曉愚者之黒清貪¶者
之滯勢聲益張走集滋遐靡然而財贍雅然而院列¶軒
房互暎圖象増設目前千里足下萬井方肆而大之<md:KR4c0054_SBCK_006-8a>¶使
後不能加大厯五年正月五日無疾而殁其三月塔¶城
以瘞厥後恩加院額僧經寺事千甍波起萬金堆聚¶孰
不感歎蘖栽成乎合抱九流源於濫觴推功歸羙我¶則
<pb:KR4c0054_WYG_006-10b>
無愧門弟子如岳等以嵗時益深流輩向盡懼成蕪¶滅
後人不知乃磨好石託我銘曰¶
士不拘教矯俗惡兮人警獨出掀攣縛兮能適其靜既¶
嶢髙兮非約非華結架牢兮厥後因之大而肆兮門人¶
泣落紀成事兮¶
　　祭桞子厚文¶
嗚呼栁州秀氣孤禀弱冠游學聲華藉甚肆意文章秋¶
濤瑞錦吹迴蟲濫王風澟澟連收甲科驟閱班品青衿
<pb:KR4c0054_WYG_006-11a>
搢紳屬目歛袵公卿之禄若在倉廪至駿難馭太白易<md:KR4c0054_SBCK_006-8b>¶惨華鐘始撞一頓聲寢梧山恨望桂水愁飲鬱鬱羣議¶
悠悠積稔竟淹荒瘴遂絶羇枕嗚呼柳州命實在天賢¶
不必貴壽不必賢雖聖與神無如命何自古以然相視¶
咨嗟歸𦵏秦原即路江臯聲容蔑然相嘆増勞惟有令¶
名日逺日髙式薦誠辭以佐羞醪尚饗¶
　　狠石銘¶
狠石蒼蒼驪山之傍鑱朴礲瘢嶷然四方昔秦皇帝謀
<pb:KR4c0054_WYG_006-11b>
之不臧七十萬人兹焉遑遑發石此山言礎於墳若有¶
慿依屹住中逵淫刑蹵迫人力無施故老相傳以狠名¶
之自昔太古不封不樹有葛於溝有薪於野後聖有作¶
縁情不忍為之棺槨其在唐時則維窽木噫嘻暴秦虐¶
用其人坟而象山下錮三泉窮珍總竒力瘁財殫驅逐<md:KR4c0054_SBCK_006-9a>¶而前如刈草菅天毒其𠂻神憤其凶讁戍一呼九州風¶
從白梃棘矜指麾崤潼險阻不闔干戈倒鋒屍露于刼¶
燧燔于童蓬顆無依不十年中禹𦵏㑹稽不改其行聖
<pb:KR4c0054_WYG_006-12a>
德洋洋厥饗久長至於漢劉釋之而言中如可欲猶隙¶
南山矧私其身以盡其人刻訓狠石炯戒千春¶
　　讓風¶
昨以南昌迄于建康悠悠三千厥路何長値子之喜逢¶
時之祥髙桅引㠶月抱虹張縱飛挾箭疾激無妨僕夫¶
謳愉懷戴難忘今由建康扺于我家終朝之程百里之¶
賖翻然怒號格在灘沙汹汹湍波蛟螭磨牙胡力甚易¶
為竟思哀若曰昨非相恩今非拒戾余本無心於君自
<pb:KR4c0054_WYG_006-12b>
爾而¶不可尋則不當廟食於天子名書於太史既依巫
祝乃<md:KR4c0054_SBCK_006-9b>¶方姓氏㧞木周郊亂軍睢水胡有知無知之一彼
一此¶能動天地其唯精誠日囬魯歌霜撃燕廷自我淹
留凡¶幾晦眀咫尺燕越心如縣旌曾不余感孰稱爾靈
爾之¶好正直今我與爾同好爾之道聰眀我又與爾同
道自¶宜響應丕俟昭報¶
　
　皇甫持正集巻六
