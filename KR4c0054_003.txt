# -*- mode: mandoku-view; -*-
#+TITLE: 皇甫持正文集
#+DATE: 2015-09-11 08:18:59.126792
#+PROPERTY: ID KR4c0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 3
#+PROPERTY: FILE SB04n0456-003皇甫持正文集-卷第三.
<pb:KR4c0054_SBCK_003-1a>¶
皇甫持正文集卷第三¶
　　䇿¶
　　　　　制䇿一道¶
皇帝若曰蓋聞昔之令王體上聖之姿御大寕之時猶¶
懼理之未至也求賢以致用猶懼動之不中也咨諌以¶
聞過矧惟寡昧膺受多福思負荷之重驚風波之虞求¶
賢咨諌豈敢怠忽至若窮神知化以盛其徳經武緯文¶
以大其業考古㑹極通教化之源明目逹聦周視聼之¶
表斯夙夜之所至也子大夫何以匡建而致之乎自中¶
代以還求理者継作皆意甚砥礪而効難彰明莫不欲¶
還朴厚而澆風常扇莫不欲遵儉約而侈物常貴莫不¶
欲逺小人而巧䛕常進莫不欲近莊士而忠直常踈莫¶
<pb:KR4c0054_SBCK_003-1b>¶
不欲勉人於義而廉隅常不脩莫不欲禁人爲非而抵¶
冒常不息其所謬&KR0614;豈無根源爰自近嵗仍敷大澤霜¶
露所墜霑濡必同滌瑕穢以導人心省徭役以豊物力¶
蠲田租以厚農室葺國學以振儒風督廢職以振維綱¶
𤰅衆官以序賢俊庶継先志臻于治平而改行者未聞¶
輸勞者未艾農者無以免艱食學者無以通微言𤣥事¶
之績未紀於庶工乏才之歎未輟於終食蠧於法者無¶
不去而法未修明切於政者無不行而政未光大豈丕¶
変其俗道廣而難濟乎豈不得其門事繁而愈失乎佇¶
聞嘉言無或隠諱周之受田有經制漢之名田有&KR0106;數¶
今疆畛相接半爲豪家流庸無依率是編戸本於交易¶
焉奪冨以卑貧將欲因循豈損多而益少酌於中道其¶
<pb:KR4c0054_SBCK_003-2a>¶
術如何取人唯其行不必文采命官唯其才不必資考¶
然則行非造次而𤰅察才非錯綜而徧知不必文采爲¶
輕重而事可進退不以資考爲程凖而吏有條貫適變¶
矯枉渇於良規何方可以序六氣來百祥何施可以壽¶
群生仁衆姓徵於前訓而有據設於當代而易從勿猥¶
勿并以称朕意¶
臣對曰臣伏見陛下徵天下之士親䇿於庭求賢思理¶
亦云至矣然臣未知將爲虗䇿乎將以求其實効乎以¶
爲虗䇿則後之縉紳者觀書於太史氏曰天子之憂人¶
如此徴賢良方正直言極諌之士親理而問之斯亦足¶
以爲名矣若以得人爲務社禝之計爲心則不冝待之¶
如是也夫王者其道如天其威如神以聘問先之以禮¶
<pb:KR4c0054_SBCK_003-2b>¶
皃接之造膝而言虗心以受猶恐懼殞越而不得盡其¶
懐况乎坐之堦庭試以文字拳曲俯僂丞問而上對乎¶
且天下之事難一二以䟽舉臣所當言又有非臣下所¶
冝聞知清問所不&KR0003;又鬱而不得發彊附之於篇考視¶
者必以爲餘煩又擯而不得通矣陛下惜一賜臣容足¶
之地於冕旒之前使得熟數之乎採而行之無用則罷¶
之何損於明也然臣不敢有望於是謹旁縁聖問粗竭¶
愚&KR0937;儻陛下憐察其志而寛其誅賜之異日之間而卒¶
其&KR0003;則覆照之下形氣之坐孰不幸甚制䇿曰盖聞昔¶
之令王躰上聖之姿御大寕之時猶懼理之未至也求¶
賢以致用猶懼動之不中也咨諌以聞過矧唯寡昧膺¶
受多福思負荷之重驚風波之虞求賢諮諌豈敢怠忽¶
<pb:KR4c0054_SBCK_003-3a>¶
至若窮神知化以盛其徳經武緯文以大其業考古㑹¶
極通教化之源明目達聦周視聽之表斯夙夜之所至¶
子大夫將何以匡建而致之乎此陛下之憂勤切至也¶
臣聞堯舜有天下爲己憂而未以位爲樂也臣又聞百¶
事之成也必在敬之其失也必在慢之今陛下念前王¶
之戒而不敢怠忽思爲國之經而不忘夙夜求賢咨諌¶
延及微賤臣有以見堯舜之心矣夫法天地之道以施¶
政順隂陽之和以育物事無不序動無不時此窮神知¶
化之盛徳也武　以止殺禁暴則兵冝戢文以經邦制¶
明則化必行此經武緯文之大業也崇禮而明義好士¶
而専儒斥魏晉已降衰末之法稽周漢以前盛明之禮¶
斯考古㑹極之方也任賢而勿貳招諌而必行屏近習¶
<pb:KR4c0054_SBCK_003-3b>¶
之纎佞進周行之骨鯁斯逹聦之道也抑臣又聞先王¶
所以不視而明不聽而聦枝斯負之断非僻之緒其道¶
易知也盖左右僕御唯正之供必有足信者必有知禮¶
者出使足以盡情僞居常足以助聽覧左右之臣既如¶
是矣而口與公卿大夫講論政事吏書其學官箴其闕¶
以至于百工庶人莫不諌而謗焉濟濟多士爲之股肱¶
﨣﨣武夫爲之爪牙兹以永有天下也今宰相之進見¶
亦有數侍從之臣皆失其職百執事奉朝請以退而律¶
且有議及乘輿之誅未知爲陛下出納喉舌者爲誰乎¶
爲陛下爪牙者爲誰乎日夕侍從㞐從游豫論臣下之¶
是非賞罰之臧否者復何人也股肱不得而接何疾如¶
之𤓰牙不足以衞其危甚矣夫裔夷𧇊殘之微偏險之¶
<pb:KR4c0054_SBCK_003-4a>¶
徒皂隷之職豈可使之掌王命握兵柄内膺腹心之&KR0009;¶
外當耳目之任乎此壯夫義士所以寒心銷志泣憤而¶
不能巳也誠能復周之舊典去漢之末禍還諌官史官¶
侍臣之職使之左右前後日延宰相與論義理有位于¶
朝者咸引而進之温其色以安其意乆其對以盡其詞¶
可採者必行有犯者無罪王之爪士冝擇公卿大臣緫¶
統而分理之則理不足平刑不足措人不足和財不足¶
豊蠻夷戎狄不足臣休徵嘉瑞不足致矣又何慮乎視¶
聽之表有所不同乎制䇿曰自中代巳還求理者継作¶
皆意甚砥礪而効難章明莫不欲還朴厚而澆風常扇¶
莫不欲遵儉約而侈物常貴莫不欲逺小人而巧䛕常¶
進莫不欲近莊士而忠直常踈莫不欲勉人於義而廉¶
<pb:KR4c0054_SBCK_003-4b>¶
隅常不修莫不欲禁人爲非而抵冒常不息其所謬&KR0614;¶
豈無根源者臣聞一日克己復禮天下歸仁焉王者之¶
詔也故人不從上之令而從其所行夫上古之君躬率¶
以政軌度其信恕巳及物自誠而明此其所以其化如¶
神天下如截也中代巳還則異乎此至誠不著而欲任¶
法以防人忠恕不行而欲縱身以檢物雖勵其意而事¶
實不符此其所以有其意而無其効也夫欲人之朴厚¶
而不先之以少私寡欲無爲至誠所以澆風常扇也欲¶
人之儉約而不率之以卑宫菲食沉珠貴榖所以侈物¶
常貴也欲逺小人而好恱耳之言所以巧䛕常進也欲¶
近莊士而惡咈口之慮所以忠直常踈也欲勉人於義¶
而貪濁在位(以/所)廉隅常不修也欲禁人爲非而法制不¶
<pb:KR4c0054_SBCK_003-5a>¶
一所以抵冒常不息也則謬盩之本其在兹乎陛下誠¶
能一皆反之其効可立彰明矣制䇿曰爰自近嵗仍敷¶
大澤霜露所墜霑濡必同滌瑕穢以導人心省繇役以¶
豊物力蠲田租以厚農室葺國學以振儒風督廢職以¶
補綱維𤰅衆官以序賢俊庶継先志臻于治平而攺行¶
者未聞輸勞者未艾農者無以免艱食學者無以通微¶
言立事之績未紀於庶工乏才之難未輟於終食蠧於¶
法者無不去而法未修明切於政者無不行而政未光¶
大豈丕變其俗道廣而難濟乎豈不得其門事繁而愈¶
失乎佇聞嘉言無或隠諱者臣以陛下滌瑕穢而攺行¶
未聞正言不自其本故也夫欲人之攺行率徳在明賞¶
罰不在滌瑕穢也故賞當善罰當𢙣天下曉然逃𢙣而¶
<pb:KR4c0054_SBCK_003-5b>¶
趍善矣賞當功罰當罪天下聳然逺罪而起功則人自¶
爲理而上無爲矣此舜之所以利天下也夫賞罰者報¶
也賞之失称罰之不當咎孰甚焉㐲見兵興巳來開權¶
冝之道行苟且之政臺省之官王公之爵溢於州郡徧¶
於輿臺將帥之臣借緋紫於使令定官貟而奏請名器¶
輕於土芥操柄擅於爪牙此其所以賞人而人不勸也¶
州縣之断獄月以千數連年累紀未聞有一疑獄而决¶
于朝者未聞有一屈人而訴于闕者豈天下長吏盡如¶
臯陶哉律令格式具而不遵郷縣州府各自爲制所怒¶
則専殺爲常臆断則自生愚意且欲人知所避而能自¶
逹不其難乎况乎賦役之不&KR0106;衣食之不足尚不懼死¶
焉能避罪此其所以罰人而人不沮也賞之不勸罰之¶
<pb:KR4c0054_SBCK_003-6a>¶
不沮欲人攺行其或難焉雖滌其瑕穢恵姦貨法而已¶
又何爲也伏惟陛下慎用賞賞必當功則天下之善勸¶
矣慎用刑刑必當罰則天下之罪沮矣擇人而任之則¶
僣濫不作當人而散則廉耻自生如是則所攺其行無¶
所滌其瑕矣又何足憂之陛下省徭役而輸勞者未艾¶
小恵未徧而有司長吏或壅而未盡承故也若陛下嘉¶
而俯察之則物力何懼乎不豊勞者何憂乎未艾陛下¶
蠲田租以厚農室而人猶艱食者生者猶少而費者猶¶
多故也商乘堅而猒肥工執輕而仰給兵横行而厚禄¶
僧道無爲而&KR0145;資勞苦頓悴終嵗矻矻礗刑死而爲農¶
者亦愚亦少矣况乎两稅不均失變通救弊之法百端¶
横賦隨長吏自爲之政乎若均工商老釋之勞逸輕田¶
<pb:KR4c0054_SBCK_003-6b>¶
野布帛之征稅蠲横暴之賦减鎮防之兵則耕者如雲¶
積若山矣臣請再爲陛下精言之夫賤珍竒之貨斥雕¶
琢之傜則工商之道自息矣黜異端之學使法不亂而¶
教不煩則釋老之流當屏矣且天下所以&KR0525;&KR0525;然者豈¶
非以兵乎使稅之厚人之屈而不可蠲復者豈非以商¶
乎今昆夷未平邊𤰅未去中夏或虞鎮防未可罷若就¶
其功則莫若减練之也今之將帥勝任而知兵者亦寡¶
巳怙衆以固權位行賄以結㤙澤因循鹵莾保持冨貴¶
而已豈暇教訓以時服習其事乎今若特加申令使之¶
敎閲簡拳勇秀出之材去屠沽負販之黨則十分之事¶
可省其五矣夫多而無用曷若少而必精乎又若州府¶
虗張名籍妄求供億盡設其給以豊其稔今若核其名¶
<pb:KR4c0054_SBCK_003-7a>¶
實糺以文法則五分又省其二矣夫衆之虗曷若寡之¶
實乎一則以強兵一則以寛賦若江淮州郡逺冦戎屬¶
清平自非具使令𤰅儀注者一切可罷以其經費代征¶
徭蕩逋懸然後慎澤長吏曲加綏撫不四三年而家給¶
人和則横暴不作賦歛自均至理而升平矣尚何虞於¶
人猶艱食乎陛下葺國以振儒風而微言猶鬱者盖其¶
所由干禄而得仕者以章句記讀而不由義理故也若¶
變其法則可以除其弊矣陛下督廢職以補維綱而立¶
事之績未紀於庶工者實有司之罪也今職備而不舉¶
法具而不行諌諍之臣𤰅貟不聞直聲殫察之臣塞路¶
未嘗直指公卿大夫則偷合苟容持禄飬交爲親戚計¶
&KR0118;除領簿籍而已興利之臣専以聚歛計數爲務共理¶
<pb:KR4c0054_SBCK_003-7b>¶
之吏専以附上剥下爲功習而爲常漸以成俗標異而¶
圭角者悔悋立及和光而滛&KR0378;者冨貴立湏雖陛下焦¶
勞聽明如此之切至將何益焉伏請下明詔爲畫一之¶
法使居是官理是人奉是法者必有名績然後許&KR0118;擇¶
考功之殿最無敢阿比而于刑司則能者月進不能者¶
日退而庶工立事之績將褒揚紀述之不暇矣陛下𤰅¶
衆官以序賢俊而乏才之嘆未輟於終食由在上者迁¶
之太亟在下者刻之太深故也古之&KR0145;人也拔十得五¶
猶以爲多曲輪直桶各適於用今則不然舉於禮部則¶
曰幽昧者凡陋而不可採選於吏部則曰聲名者虚浮¶
而不可用工文者則懼華而不實敦質者則懼朴而寡¶
能冠盖之族則以爲因依微賤之人則以爲幽險上求¶
<pb:KR4c0054_SBCK_003-8a>¶
之愈切下損之彌細夫士何負於有司而乃蹇頓之抑¶
刻之如是哉才能如積&KR0650;枊在下一朝𨵗將相之職卿¶
大夫之官不得則曰岳不降神時之乏人於是循環或¶
一時超拜或再嵗四&KR0118;以是爲適當然耳是仕進之門¶
常闔而天子之官天子之權當途者五六人迭居持之¶
而已以陛下之明聖夫豈不欲國之得人乎以宰相之¶
公忠夫豈不欲人之足用乎盖從來已久因循如是耳¶
伏惟陛下申勑朝廷州府令每嵗各舉所知禮部於計¶
階常選之中訪察推擇得其人則待以不次位遇以非¶
常㤙不得其人則必行殿罰以懲踰濫則周之以寕舜¶
之可封坐而致矣乏才之歎何有於聖朝哉陛下謂蠧¶
於法者無不去而法未修明切於政者無不行而政未¶
<pb:KR4c0054_SBCK_003-8b>¶
光大者由有司長吏不得其人也捨人務政雖勤何益¶
臣伏見赦令節文周𤰅纎悉空文虗聲溢於視聽而實¶
功恵未有分寸及於蒼生聖德不宣王澤不流雖陛下¶
窹𥧌思理宰相憂勤奉職又何爲也夫將直其枝必正¶
其根朝廷乃根也州郡乃枝也今朝廷之號令有朝出¶
而夕改者矣主司之法式有昨破而今行者矣伏惟陛¶
下正綱以張萬目澄源以清萬𣲖則四方大幸矣由是¶
言之非道廣而難濟事繁而愈失乎實承詔將事者之¶
罪耳制䇿曰周之受田有經制漢之名田有恒數今疆¶
畛相接半爲豪家流庸無依率是編戸本於交易焉奪¶
冨而卑貧將欲因循豈損多而益寡酌於中道其術如¶
何者臣聞古之道不可變也古之法不必行也夏之桀¶
<pb:KR4c0054_SBCK_003-9a>¶
殷之紂周之幽厲井田法非亡也而天下大亂我太宗¶
𤣥宗井田法非脩也而天下大理矣貞觀開元之際不¶
受田而均不名田而贍者朝廷正法令行一人之寃得¶
以聞一吏之犯得以誅由此致也是政之舉化之成則¶
田自均人自贍而天下陶然化矣豈待曲吏而事爲乎¶
與貞觀開元非異時也法苟未行人苟失職徒易其制¶
更其業擾人怨而已耳制䇿曰&KR0145;人唯其行不必文采¶
命官唯其才不必資考然則行非造次而俻察才非錯¶
綜而徧知不以文采爲重輕而士可進退不必資考爲¶
程凖而吏有條貫適變矯枉渇於良規者今之&KR0145;士以¶
文字記讀爲法其素履實行則無門而知使由文字而¶
進者徃徃犯姦𧷢爲梟鏡以成其弊也乾元以還版籍¶
<pb:KR4c0054_SBCK_003-9b>¶
斯壊所在游&KR0009;莫知從來伏惟勑天下人士未歸者一¶
皆復貫願留者則令著籍致卿校縣學州庠以教訓其¶
子弟長育其志自郷升之縣自縣升之州自州升之禮¶
部公郷子飬長于京輦者則使之必由太學然後登有¶
司如是弱其壯老發言舉能而用誠&KR0145;人之急務伏惟¶
陛下裁之若資考之限其章句之庸才資䕃之常調者¶
舊貫賢能之士則行臣嚮者之謀從有司長吏之舉其¶
賞必有罰焉可也制䇿曰何方可以序六氣來百祥何¶
施可以壽群生仁衆性徴於前訓而有據設於當代而¶
易從勿猥勿并以稱朕意者臣聞古者山林藪澤皆有¶
時禁動作之爲無差月令則六氣以序百祥以來而懷¶
生之類莫不躋仁壽之域矣今捨此而不務獲胎毁夘¶
<pb:KR4c0054_SBCK_003-10a>¶
傷仁撓和而奉胡夷之法以正月五月九月断天下之¶
屠欲蕃物産而祈福祐斯亦無謂矣伏惟陛下動遵月¶
令前訓可據之文也事稽時禁當代易從之道也施之¶
而不巳報之而不恒則帝皇之羙慙於今日矣臣謹對¶
皇甫持正文集卷第三¶
<pb:KR4c0054_SBCK_003-10b>¶
