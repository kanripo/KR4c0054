# -*- mode: mandoku-view; -*-
#+TITLE: 皇甫持正文集
#+DATE: 2015-09-11 08:18:59.047958
#+PROPERTY: ID KR4c0054
#+PROPERTY: BASEEDITION SBCK    
#+PROPERTY: WITNESS SBCK
#+PROPERTY: JUAN 1
#+PROPERTY: FILE SB04n0456-001皇甫持正文集-卷第一.
<pb:KR4c0054_SBCK_001-1a>¶
皇甫持正文集卷第一¶
　雜著¶
　　　東還賦¶
　　　傷獨&KR0012;賦¶
　　　醉賦¶
　　　明分¶
　　　公是¶
　　　諭業¶
　　　岀丗¶
　　　春心¶
　　　壽顔子辯¶
　　　悲汝南子桑¶
<pb:KR4c0054_SBCK_001-1b>¶
　　　　　東還賦¶
歸去來&KR0006;將息我以勌遊日月岀入如忽然&KR0006;何東西¶
南北之悠悠淹踵楚以轢宋㡬途梁而軌周旅巴鄧&KR0006;¶
結鞅事崤函&KR0006;相輈褫子魄於波瀾秃予迹於陵丘來¶
默默&KR0006;無定徃區區&KR0006;曷求朝吾既去夫帝郷越嵩華¶
而並河經淮水&KR0006;凌大江抵揚州之&KR0009;家亘年嵗以不¶
居謂湏&KR0119;息足於蓬蝸曽不得暖床之席扁舟渺&KR0006;前¶
程賖時浩汗&KR0006;月逶迤陟火嶺之峩峩既脫身於水嶮¶
聊憩弄&KR0006;雲波彼夷越之都府於滄&KR0801;之曲阿將窮耳¶
目&KR0006;又泝東南眇千里&KR0006;煙霞閩禺㑹衝諸海親日飛¶
蟲伏蠆鑠&KR0079;消骨溽蒸湫閉浸&KR0075;歐鬱城薄沴&KR0006;雲生¶
山遏炎&KR0006;火出戾止逾月館城之東垣垝肩及庭無膝¶
<pb:KR4c0054_SBCK_001-2a>¶
容屋下羅星户内冷風淖泥於瀲虺毒隂攻地淹於澤¶
水貴於玉療渴者胝肩趍庭者腫足眠發夕&KR0006;反覆坐¶
終日&KR0006;拳局念假宿之若狂嗟爾居人&KR0006;誰寘于毒駕¶
言出遊期於少蘇鳥夷犬戎咽水囂衡狀皃群分頭角¶
萬殊渠股反舌虫聲&KR0017;軀靣渌眼青ဂ&KR3637;逺紆見人驚¶
異直愕不起忽如呵&KR0720;側言其喜腥臊濁澤吹&KR0437;襲里¶
躬顚僕&KR0365;屹然雙止入室何處出門何從冠帶不　言¶
詞不通茸果卒嵗輕葛禦冬朝避天火夕逃海風如何¶
君子棲遟斯&KR0022;喟舒息&KR0006;無所竮欎咽&KR0006;誰與安讀書¶
之下幃&KR0006;樂儒行之環堵苟吾道之無爽又何陋於斯¶
土顧言行之有常雖蠻夷&KR0006;可處燕市屠狗趙人愽徒¶
絶聖弃智忘貧化麁望見相識聞聲來趍時與追隨聊¶
<pb:KR4c0054_SBCK_001-2b>¶
寛湏&KR0119;雲盎盎&KR0006;雨紛紛夜月明而不見人情眷戀於¶
江介夢網繆於渭濵公孫遊&KR0006;蓮勺尼父聘&KR0006;蔡陳一¶
困身於王者一固窮&KR0006;聖人思九州之慱大胡自陷於¶
斯民盍歸來&KR0006;無苦自恨¶
　　　　　傷獨孤賦¶
傷獨孤者傷君子也益傷君子有道而無命也河南獨¶
孤申歩勝冠舉進士博學宏辭登科典校秘書不幸短¶
命無後其人君子也天厚之才而嗇之年又亡其家傷¶
哉余獲知於君也久而切磨漸之益焉不幸淪䘮所知¶
追想其人作賦傷之也¶
惜逝者之日逺&KR0006;心隠憫而内傷顧來者之不可與期¶
&KR0006;云誰嗣子之芬芳思夫君之好脩&KR0006;企千載之相望¶
<pb:KR4c0054_SBCK_001-3a>¶
紆文章於六經&KR0006;儒林爲之有光何事業之始酣而志¶
力之方剛冝盛德之日新俾兹大而熾昌飛霜肅其早¶
零&KR0006;意慘慘而不長俄消鑠以委絶&KR0006;還四氣之無當¶
謂明神正直&KR0006;始吾以信然天賞善而聽卑&KR0006;吾乃今¶
知其過之必夷夷而長乆&KR0006;蹇煩&KR0072;而歴兹思美人&KR0006;¶
下泉雖爲芳蘭&KR0006;誰與佩之追徃日之謌懽&KR0006;曽宿息¶
而不離我不見其㡬何&KR0006;殄七日而及斯涕浪浪以相¶
接&KR0006;痛湛湛而不移謂陽光而亘燎&KR0006;遽蔑爾其焉之¶
忽左右之歆欷&KR0006;若感慟&KR0006;虗儀懐玉音之清泠&KR0006;似¶
属耳而依依嗟眷想之若存&KR0006;竟天地而長辭願一撫¶
而無孤&KR0006;更出涕而淋浪聞古人所孜孜&KR0006;貴身没而¶
名存顔冉不登下壽&KR0006;門百里而愈尊齊梁楚趙之君¶
<pb:KR4c0054_SBCK_001-3b>¶
非不冨且貴&KR0006;人不得而稱之嗚呼自古而固然&KR0006;予¶
何歎乎今人¶
　　　　　醉賦¶
昔劉伶作酒徳頌以折縉紳處士予嘗爲沈&KR0698;所惱因¶
作醉賦&KR0009;任山尹君君&KR0285;此物亦以警之爾¶
沈&KR0698;於酒有晉之七賢心遊於夢境堕於煙六府漫漫¶
四支綿綿逶隨真淳陶和渾鮮遺天地之闊大失膏火¶
之燒煎寂寂邈邈歸根復朴居若死&KR0069;行猶飄殻車屢¶
墜&KR0006;無傷首鎮濡&KR0006;不覺機發而動魂交而暝合文字¶
之淳味反騷人之獨醒曽不知其耳目尚何懼於雷霆¶
寓四體之合真歸一元而大寕麴蘖既散竹桂滋已百¶
慮森復七情紛始風飄火&KR0761;矜夸跱跂嗟海鳥之聚還¶
<pb:KR4c0054_SBCK_001-4a>¶
顧息肩&KR0006;未㡬蘇門子聞而&KR0015;之曰言於道其猶醯雞¶
欤彼至仁者&KR0006;之於天地根性命於虗無拂披聚散脫¶
遺寰區形猶大象心&KR0115;太初故大道不失而至道可居¶
也今乃假荒惑之物沈耳目之機其解湏&KR0119;憂恙繁滋¶
中心不可捐外患生于時爲疹爲毒爲狂爲醨負責人¶
道隂陽戾違東平巫醫毆乎有司辱身㓕名痿肺&KR0075;支¶
狼狽顛蹶爲人大嗤不得盡年玉色先衰曽不知都無¶
醉時使人困苦&KR0006;如兹¶
　　　　　明分¶
天下之是非繫於人不懸於迹一於分不定於所爲孰¶
謂人君子小人是也孰謂分君子小人之別是也彼誠¶
君子矣爲之無不是彼誠小人矣動而之非故君子指¶
<pb:KR4c0054_SBCK_001-4b>¶
人之過爲嫉惡譽人之善爲樂賢言巳之光美擬於堯¶
禹參於天地爲昌言順則爲周公變則爲伊尹其心定¶
矣其歸一矣雖万殊百化一於君子而已所謂左之右¶
之君子冝之右之左之君子有之小人者不然其過人¶
爲毁訾其譽人爲比周言己之光羙矜夸變則爲賊順¶
則爲僞其心定矣其歸一矣雖萬殊百化一於小人而¶
已所謂天下之惡皆歸焉余故曰天下是非繫於人不¶
懸於迹一於分不定於所爲横天地絶古今人之所由¶
者二而已¶
　　　　　公是¶
湜次揚州其地向大江而負山徃時城郭牽於形勢以¶
是一州南其東向府縣室閭涂井凡居處舉即其向狃¶
<pb:KR4c0054_SBCK_001-5a>¶
於常不知向非也州有浮圗初其爲表景以端之地以¶
縣之於一祠猶約南北甚正而居之中人爲偏焉予常¶
途徃車者凝視自淮而南咸以不正白之於衆不知甚¶
正也祠之人断事者將堕其志反其靣焉余知其始爲¶
止之曰反白以爲黒倒上以爲下謂此疑也夫不唯倒¶
之而又毁而罔之甚矣周之道衰嘉瑞不至凡有於山¶
澤者皆鴟梟麋鹿也彼麟獨生之故不祥必遭仲尼然¶
後知其麟也昔周之季也王者不作凡在天下者皆曲¶
私幽嶮也彼少正夘生之故反爲聞人必遭仲尼然後¶
知少正夘罪也向微仲尼則麟恠而少正夘聞人乎今¶
無異詞矣今是州與祠其顚倒有似焉則知真者寡而¶
枉者多奪寡冝矣以枉者定之直者枉之亦冝矣必有¶
<pb:KR4c0054_SBCK_001-5b>¶
遇而後公是焉噫無其遇交衆矣余不一知也不杲¶
　　　　　諭業¶
逍遥遊曰適百里者宿舂粮適千里者必聚粮此言務¶
逺則積彌厚成安君曰千里饋粮士有飢色樵蘇後爨¶
師不宿飽此言持不實則危一則寓論一則武經相發¶
明其義符也故彊於内者外必勝殖不固者發不堅功¶
不十倍不可以果志力不兼兩不可以角敵號猿貫蝨¶
徹札飲羽必非一嵗之抉拾仰馬出魚理心順氣必非¶
容易之&KR0366;拊淺闢庸種無嘉苗纇絇踈織無良帛夫欲¶
利其獲不若優其爲獲之方若欲顯其能不若營其爲¶
顯之道求諸人不若求諸己馳其華不若馳其實彼則¶
趑趄於卿士之門我則婆娑于聖賢之域彼則巾車於¶
<pb:KR4c0054_SBCK_001-6a>¶
名利之肆我則冠屨於文史之囿道&KR0230;而後進業成而¶
後索以其勞於彼曷若勤於此以其背於路曷若齎於¶
家求售者聲門而衒買致賤者深匱而俟價求聘者自¶
容於靚粧&KR0145;賄者嫌扁於密影鮪可薦也不慮綸&KR0328;之¶
不逢橘可貢也不慮包匭之不入務出人之名安得不¶
厲出人之器戰横行之陳安得不振横行之略書不千¶
軸不可以語化文不百代不可以知變躰無常軌言無¶
常宗物無常用景無常取在譚其理覈其微賦物而窮¶
其致謌詠者極情性之本載述者遵良直之旨觸類而¶
長不失其要此大略也夫比文之流其來尚矣自六經¶
子史至于近代之作無不備詳當朝之作則燕公悉以¶
評之自燕公已降試爲子論之燕公之文如楩木枝幹¶
<pb:KR4c0054_SBCK_001-6b>¶
締構大厦上棟下宇孕育氣象可以變隂陽閱寒暑坐¶
天子而朝群后許公之文如應鍾鼖皷笙簧錞磬崇牙¶
樹羽考以宫縣可以奉神明享宗廟李北海之文如赤¶
羽&KR0007;甲延亘平野如雲如風有貙有虎闐然鼓之吁可¶
畏也賈常侍之文如高冠華簮曳&KR0322;鳴玉立於廊廟非¶
法不言可以望爲羽儀資以道義李貟外之文則如金¶
轝玉輦雕龍綵鳯外雖丹青可掬内亦躰骨不飢獨&KR0012;¶
尚書之文如危峯絶壁穿&KR0029;霄漢長松怪石傾倒谿壑¶
然而略無和暢雅徳者避之楊崕州之文如長橋新構¶
䥫&KR0016;夜渡雄震威厲動心駭耳然而鼔作多容君子所¶
慎權文公之文如朱門大苐而氣勢宏敞廊廡廪廐戸¶
牖悉周然而不能有新規勝槩令人竦觀韓吏部之文¶
<pb:KR4c0054_SBCK_001-7a>¶
如長江大注千里一道衝飈激浪汙流不滯然而施於¶
灌漑或爽於用李襄陽之文如燕市夜鴻華亭曉鶴嘹¶
唳亦足驚聽然而才力偕鮮瞥然高逺故友沈諮議之¶
文則隼擊鷹揚㓕&KR0255;空碧崇蘭繁榮曜&KR0006;揚㽔雖迅舉¶
秀擢而能沛艾絶景其它握珠璣奮組綉者不可一二¶
而紀矣若數公者或傳符於&KR0007;宰或受命於神功或鳯¶
翥詞林或虎踞文苑或抗轡荀孟攘袂班楊皆一時之¶
豪彦筆硯之麟鳯今皆游詠其波瀾偃息其林薮銓其¶
一揖之舊也而驟以敦業之言動子之志誠未當也遂¶
絶意隨計解裝退修循力行待&KR0145;之儒規逹先難後獲¶
之通理將爲勇退真勇進也斯可尚矣子既信余之不¶
欺余亦貴子之不忽因源流導業而列諭焉¶
<pb:KR4c0054_SBCK_001-7b>¶
　　　　　出世¶
生當爲大丈夫断羈羅出&KR0378;塗四散號呶俶擾無隅埋¶
之深淵飄然上浮&KR0016;龍披青雲汎覧遊八區經泰山絶¶
大海一長吁西摩月鏡東弄日珠上括天之門直指帝¶
所居群仙來迎塞天衢鳯凰鸞鳥桀金輿音聲嘈嘈滿¶
太虗旨飲食&KR0006;照庖厨食之不飫飲不盡使人不陋復¶
不愚旦旦狎玉皇夜夜御天姝當御者㡬人百千爲翻¶
宛宛舒舒忽不自知支消體化膏露明湛湛無色茵席¶
濡俄而散漫斐然虗無翕然復&KR0366;&KR0366;乆而蘇精神如太¶
陽霍然照清都四支爲琅玕五臓為璠璵顔如芙蓉頂¶
爲醍醐與天地相終始浩漫爲娱下顧人間溷糞蠅蛆¶
　　　　　春心¶
<pb:KR4c0054_SBCK_001-8a>¶
悵不樂&KR0006;何郷江之上&KR0006;山之陽日遟遟&KR0006;正春草茸¶
茸&KR0006;既長見羙人&KR0006;未可以求蹇愁予&KR0006;此時出郊埛¶
&KR0006;遥望縁千里&KR0006;滿芳菲山縈鬱以四周溪潺湲&KR0006;數¶
支花思林&KR0006;苔媚石水光揺席&KR0006;煙染衣鳥嚶嚶&KR0006;聲¶
急曷&KR0012;遊&KR0006;不歸顧馳逐而紛煩非余心之所希欲淹¶
畄以愉衍非余心之所境直目&KR0006;思薰傷心&KR0006;感滋折¶
桃李&KR0006;有贈意不遂&KR0006;天之涯愛韶妍之恱懌懼日夕¶
之差池春&KR0006;春&KR0006;曷來之遟而去速使余急急以傷悲¶
　　　　　壽顔子辯¶
土與水火風爲千品萬殊大凡大虗之中形而有者皆¶
主於土揮而動者皆主於風液而通者皆主於水躍而¶
養者皆主於火天地之與稊米醯雞之於應龍雖殊大¶
<pb:KR4c0054_SBCK_001-8b>¶
小必質四者其四者之性然後爲一物動焉四不動焉¶
四四者能質不能知若角若鱗若飛若舉爲其属不合¶
于是爲知若艸若木若金若石爲其属不合最爲靈者¶
人人之知爲心心之知爲神人之生者質于世土風水¶
火而心主焉其于死也氣旋于虗而反于土風水火之¶
性各旋其所質之化也謂知交從而亡豈不愚甚矣繇¶
所以知者虗而靈虗而靈其不可無爲也如其質也游¶
&KR0115;而化&KR0118;者也夫心猶水也水清則撓而濁者不存存¶
則不清心猶鏡也鏡明則塵埃不止止則不明聖與愚¶
受于初一也聖人瑩其心而窒其誘是以能照天下之¶
理故其心清而定愚者負其心而薄於外是以閉天下¶
之理故其心塵而結清而定者離其質也玲瓏&KR0006;太虗¶
<pb:KR4c0054_SBCK_001-9a>¶
之中動而合則爲文王仲尼順而安則必始終天地塵¶
而結者離其質也狂攘&KR0006;太虗之中轉而合于有則爲¶
禽爲獸其於人也爲愚爲凡於艸木者無所不爲矣雖¶
言少安得于理推是言則彭祖天顔子爲壽跖爲殺比¶
干爲終¶
　　　　　悲汝南子桑¶
汝南周子桑治詩通春秋非仁義不動年二十三貞元¶
十九年如京師將舉五經秋及陜見無詔東還冬及宋¶
閏月丁亥而死夫大寒大雪火不星前纊不銖身寒之¶
聲與將死之聲&KR0058;然其具書存乎側其所行存其側友¶
人安定皇甫湜啻至見之而哀之爲文悲之渾沌無端¶
誰開闢之善&KR0086;未形誰分白之善其福之&KR0086;其禍之謂¶
<pb:KR4c0054_SBCK_001-9b>¶
善之福夷死何餓謂&KR0086;之禍跖死何肥何闔閭之死金¶
玉其墓何黔婁之死手足不覆孰主張其事而顚倒其¶
數天且高地且遼&KR0017;神之形幽敢問何誣哉招曰來吾¶
語汝天有正理地有理塗精者常不足麁者常有餘有¶
餘常豊不足常枯子乃惑之一何愚人事著矣指物以¶
復子何聖者千年而愚者如麻鳯凰不下而雞滿家家¶
何艸木不芝盡野而莎何蟲不龍盡水而蝦非精者理¶
少而麁者理多蘭萎何先葹者何難玉何爲而脆石何¶
故而頑衣冠何蹙戎狄何蕃何麟而恠何鶴而軒彼父¶
邪母邪天&KR0006;人&KR0006;已焉哉謂之何哉¶
皇甫持正文集卷第一¶
